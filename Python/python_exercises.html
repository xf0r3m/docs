<h1 id="1.part">Część I - Python.</h1>
<h2 id="1.1.ch">Rozdział 1:</h2>
<h3 id="1.1.1.exerc">1.1. Witryna python.org</h3> 
<p>
  Zapoznaj się ze stroną domową <em>Pythona</em> (<em>http://python.org/</em>) 
  i spróbuj wyszukać interesujące Cię tematy. Gdy zdobędziesz
  nieco więcej doświadczenia w programowaniu w Pythonie, poszczególne części
  tej witryny staną się dla Ciebie znacznie użyteczniejsze.
<p>
<h3 id="1.1.2.exerc">1.2. Błędy w programie typu „Witaj, świecie!”</h3>
<p>
  Otwórz utworzony w tym 
  rozdziale plik <em>hello_world.py</em>. Wprowadź dowolny błąd w wierszu kodu,
  a następnie uruchom program. Czy potrafisz wprowadzić zmianę powodującą 
  wygenerowanie komunikatu błędu? Czy ten komunikat błędu ma dla Ciebie sens?
  Czy potrafisz wprowadzić zmianę niepowodującą wygenerowania błędu? Na
  jakiej podstawie uważasz, że ta zmiana nie jest błędem?
</p>
<h3 id="1.1.3.exerc">1.3. Niczym nieograniczone umiejętności</h3>
<p>
  Gdybyś posiadał nieograniczone
  umiejętności w zakresie programowania, jaki program byś stworzył? Dzięki tej
  książce masz nauczyć się programować. Jeżeli będziesz miał na uwadze pewien
  cel, który sam sobie wyznaczysz, zyskasz możliwość częściowego 
  wykorzystania nowo nabytych umiejętności. Teraz jest więc doskonały moment 
  na określenie tego, co chciałbyś stworzyć. Dobrym rozwiązaniem jest 
  prowadzenie dziennika „idei”, do którego będziesz mógł się odwoływać, 
  rozpoczynając pracę nad nowym projektem. Poświęć kilka minut na opisanie 
  trzech programów, które chciałbyś stworzyć.
</p>
<h2 id="1.2.ch">Rozdział 2:</h2>
<p>
  Utwórz oddzielne programy dla każdego z poniższych ćwiczeń. Poszczególne
  programy umieszczaj w plikach o nazwach zgodnych ze standardowymi konwencjami
  <em>Pythona</em>, czyli zawierających jedynie małe litery i znaki 
  podkreślenia, na przykład <em>prosty_komunikat.py</em> i 
  <em>proste_komunikaty.py</em>.
</p>
<h3 id="1.2.1.exerc">2.1. Prosty komunikat</h3>
<p>
  Umieść komunikat w zmiennej, a następnie wyświetl go.
</p>
<h3 id="1.2.2.exerc">2.2. Proste komunikaty</h3>
<p>
  Umieść komunikat w zmiennej, a następnie go
  wyświetl. Później zmień wartość zmiennej tak, aby zawierała inny komunikat,
  i ten nowy komunikat również wyświetl.
</p>
<h3 id="1.2.3.exerc">2.3. Osobiste powitanie</h3>
<p>
  Zapisz w zmiennej imię osoby, a następnie wyświetl
  dla niej komunikat powitania. Komunikat powinien być prosty, na przykład
  <code class="code-inline">„Witaj, Eryk! Czy chcesz dzisiaj poznawać Pythona?”</code>.
</p>
<h3 id="1.2.4.exerc">2.4. Wielkość liter w imionach</h3>
<p>
  Zapisz w zmiennej imię osoby, a następnie
  wyświetl je za pomocą małych liter, wielkich liter oraz z użyciem wielkiej 
  litery jako pierwszej litery imienia.
</p>
<h3 id="1.2.5.exerc">2.5. Sławny cytat</h3> 
<p>
  Odszukaj cytat sławnej osoby, którą cenisz. Wyświetl ten
  cytat wraz z imieniem i nazwiskiem jego autora. Wygenerowane dane wyjściowe
  powinny wyglądać tak, jak pokazałem poniżej, łącznie ze znakami cytowania:
  Albert Einstein powiedział kiedyś: 
  <code class="code-inline">"Osoba, która nigdy nie popełniła błędu,
  jest kimś, kto nigdy nie próbował niczego nowego"</code>.
</p>
<h3 id="1.2.6.exerc">2.6. Sławny cytat 2</h3>
<p>
  Powtórz ćwiczenie 2.5, ale tym razem imię i nazwisko
  autora cytatu umieść w zmiennej o nazwie <em>famous_person</em>. Następnie 
  przygotuj komunikat i umieść go w nowej zmiennej o nazwie <em>message</em>. 
  Na koniec wyświetl komunikat.
</p>
<h3 id="1.2.7.exerc">2.7. Usunięcie białych znaków z imienia</h3>
<p>
  Zapisz w zmiennej imię osoby
  wraz z pewnymi białymi znakami na początku i końcu imienia. Upewnij się,
  że co najmniej raz użyłeś sekwencji <em>\t</em> i <em>\n</em>.
</p>
<p>
  Wyświetl to imię wraz ze znakami odstępu. Następnie wyświetl je jeszcze trzy
  razy, ale za każdym razem wykorzystaj jedną z metod przeznaczonych do
  usuwania białych znaków: <em>lstrip()</em>, <em>rstrip()</em> i 
  <em>strip()</em>.
</p>
<h3 id="1.2.8.exerc">2.8. Liczba osiem</h3>
<p>
  Zapisz operacje dodawania, odejmowania, mnożenia i 
  dzielenia, których wynikiem będzie liczba 8. Upewnij się, że użyłeś funkcji 
  <em>print()</em>, aby wyświetlić wyniki. Powinieneś utworzyć cztery wiersze,
  które będą wyglądały tak jak ten poniżej:
</p>
<pre class="code-block">
print(5 + 3)
</pre>
<p>
  Wygenerowane dane wyjściowe powinny składać się po prostu z czterech wierszy
  wraz z liczbą 8 pojawiającą się jednokrotnie w każdym z nich.
</p>
<h3 id="1.2.9.exerc">2.9. Ulubiona liczba</h3>
<p>
  Umieść w zmiennej ulubioną liczbę. Następnie 
  używając tej zmiennej, utwórz komunikat ujawniający tę ulubioną liczbę. 
  Wyświetl ten komunikat.
</p>
<h3 id="1.2.10.exerc">2.10. Dodawanie komentarzy</h3>
<p>
  Wybierz dwa utworzone dotąd programy
  i umieść w nich przynajmniej po jednym komentarzu. Jeżeli nie masz nic 
  ciekawego do napisania z powodu prostoty dotychczasowych programów, wpisz
  na początku pliku po prostu imię i datę. Następnie dodaj jedno zdanie 
  opisujące przeznaczenie danego programu.
</p>
<h3 id="1.2.11.exerc">2.11. Zen Pythona</h3> 
<p>
  Wydaj polecenie <code class="code-inline">import this</code> w powłoce 
  <em>Pythona</em> i przejrzyj
  reguły, które nie zostały przedstawione w tym rozdziale.
</p>
<h2 id="1.3.ch">Rozdział 3:</h2>
<p>
  Wypróbuj poniższe krótkie programy, aby zdobyć nieco doświadczenia w pracy
  z listami Pythona. Możesz utworzyć nowy katalog dla ćwiczeń w poszczególnych
  rozdziałach, aby tym samym trochę je uporządkować.
</p>
<h3 id="1.3.1.exerc">3.1. Imiona</h3>
<p>
  Utwórz listę o nazwie names i umieść na niej imiona kilku 
  przyjaciół. Wyświetl wszystkie imiona przez uzyskanie dostępu do 
  poszczególnych elementów listy (za każdym razem do jednego).
</p>
<h3 id="1.3.2.exerc">3.2. Powitania</h3>
<p>
  Rozpocznij od listy utworzonej w ćwiczeniu 3.1, ale zamiast
  samego imiona osoby wyświetl komunikat, który będzie jej dotyczył. Tekst
  wszystkich komunikatów powinien pozostać taki sam, ale mają być one 
  spersonalizowane dzięki wykorzystaniu imienia konkretnej osoby.
</p>
<h3 id="1.3.3.exerc">3.3. Twoja własna lista</h3>
<p>
  Zastanów się nad ulubionymi środkami transportu,
  na przykład motocykl lub samochód, a następnie utwórz listę przechowującą
  wiele przykładów. Wykorzystaj tę listę do wyświetlenia kilku zdań o jej 
  elementach, na przykład „Chciałbym mieć motocykl Honda”.
</p>
<h3 id="1.3.4.exerc">3.4. Lista gości</h3>
<p>
  Jeżeli mógłbyś zaprosić kogokolwiek na obiad, żyjącego lub
  nieżyjącego, to kogo byś zaprosił? Utwórz listę zawierającą przynajmniej 
  trzy osoby, które chciałbyś zaprosić na obiad. Następnie wykorzystaj tę 
  listę do wyświetlenia dla każdej z tych osób komunikatu zapraszającego ją 
  na obiad.
</p>
<h3 id="1.3.5.exerc">3.5. Zmiana listy gości</h3>
<p>
Dowiedziałeś się, że jedna z zaproszonych osób nie
może przyjść na obiad. Konieczne jest więc wysłanie następnych zaproszeń.
Zastanów się, kogo w takim razie jeszcze zaprosisz.
<p>
<ul class="special_list">
  <li>Pracę rozpocznij od programu utworzonego w ćwiczeniu 3.4. Na jego
      końcu umieść polecenie <em>print()</em> wyświetlające komunikat z 
      informacją, który z zaproszonych gości nie może przyjść.</li>
  <li>Zmodyfikuj listę i dane gościa, który nie będzie mógł przybyć na obiad,
      zastąp danymi nowej zaproszonej osoby.</li>
  <li>Wyświetl drugi zestaw komunikatów z zaproszeniem, po jednym
      komunikacie dla każdej osoby znajdującej się na liście.</li>
</ul>
<h3 id="1.3.6.exerc">3.6. Więcej gości</h3>
<p>
Znalazłeś większy stół, co oznacza więcej miejsca dla 
gości. Zastanów się więc nad jeszcze trzema osobami, które mógłbyś zaprosić
na obiad.
</p>
<ul class="special_list">
  <li>Pracę rozpocznij od programu utworzonego w ćwiczeniach 3.4 i 3.5.
      Na jego końcu umieść polecenie <em>print()</em> wyświetlające komunikat o 
      znalezieniu większego stołu.</li>
  <li>Za pomocą metody <em>insert()</em> dodaj nowego gościa na początku listy.</li>
  <li>Za pomocą metody <em>insert()</em> dodaj nowego gościa w środku listy.</li>
  <li>Za pomocą metody <em>append()</em> dodaj nowego gościa na końcu listy.</li>
  <li>Wyświetl nowy zestaw komunikatów z zaproszeniem, po jednym
      komunikacie dla każdej osoby znajdującej się na liście.</li>
</ul>
<h3 id="1.3.7.exerc">3.7. Kurcząca się lista gości</h3>
<p>
Okazało się, że większy stół nie zostanie 
dostarczony na czas i dlatego masz miejsce dla jedynie dwóch gości.
</p>
<ul class="special_list">
  <li>Pracę rozpocznij od programu utworzonego w ćwiczeniu 3.6. Dodaj
      nowy wiersz wyświetlający komunikat, że na obiad możesz zaprosić
      tylko dwie osoby.</li>
  <li>Za pomocą metody <em>pop()</em> usuwaj po jednym gościu z listy, aż 
      zostaną na niej tylko dwie osoby. Po usunięciu każdej osoby wyświetlaj
      przeznaczony dla niej komunikat z przeprosinami za brak możliwości
      zaproszenia jej na obiad</li>
  <li>Obu osobom pozostałym na liście wyświetl spersonalizowany komunikat
      z zaproszeniem na obiad.</li>
  <li>Użyj polecenia <em>del</em> do usunięcia dwóch ostatnich osób z listy, 
      która w ten sposób powinna stać się pusta. Na koniec wyświetl listę, aby 
      upewnić się, że faktycznie jest pusta.</li>
</ul>
<h3 id="1.3.8.exerc">3.8. Zwiedzaj świat</h3>
<p>
Pomyśl o pięciu miejscach na świecie, które chciałbyś
odwiedzić.
</p>
<ul class="special_link">
  <li>Wszystkie miejsca umieść na liście i upewnij się, że nie jest ona 
      ułożona alfabetycznie.</li>
  <li>Wyświetl listę w jej pierwotnej kolejności. Nie przejmuj się eleganckim
      wyświetleniem listy, a po prostu wyświetl ją jako zwykłą listę 
      <em>Pythona</em>.
  </li>
  <li>Za pomocą funkcji <em>sorted()</em> wyświetl listę w kolejności 
      alfabetycznej bez modyfikacji rzeczywistej listy.</li>
  <li>Ponownie wyświetl listę początkową, aby pokazać, że nie została
      zmodyfikowana.</li>
  <li>Za pomocą funkcji <em>sorted()</em> wyświetl listę w odwrotnej kolejności
      alfabetycznej bez modyfikacji rzeczywistej listy.</li>
  <li>Ponownie wyświetl listę początkową, aby pokazać, że nie została
      zmodyfikowana.</li>
  <li>Za pomocą metody <em>reverse()</em> zmień kolejność listy, a następnie 
      wyświetl ją, aby potwierdzić zmianę kolejności.</li>
  <li>Ponownie wykorzystaj metodę <em>reverse()</em> do zmiany kolejności listy.
      Wyświetl ją, aby pokazać, że powróciła do pierwotnej kolejności.</li>
  <li>Za pomocą metody <em>sort()</em> zmień kolejność listy na alfabetyczną,
      a następnie wyświetl ją, aby potwierdzić zmianę kolejności.</li>
  <li>Za pomocą metody <em>sort()</em> zmień kolejność listy na odwrotnie 
      alfabetyczną,
      a następnie wyświetl ją, aby potwierdzić zmianę kolejności.</li>
</ul>
<h3 id="1.3.9.exerc">3.9. Goście na obiad</h3>
<p>
Pracę rozpocznij od jednego z programów utworzonych w
ćwiczeniach od 3.4 do 3.7. Za pomocą funkcji <em>len()</em> wyświetl komunikat 
wskazujący liczbę osób, które zostały zaproszone na obiad.
</p>

<h3 id="1.3.10.exerc">3.10. Każda funkcja.</h3>
<p>
Zastanów się, jakie informacje mógłbyś umieścić na 
liście. Na przykład utwórz listę gór, rzek, państw, miast, języków lub 
czegokolwiek innego. Przygotuj program, który będzie tworzył listę 
przechowującą te informacje i używał co najmniej jeden raz każdej funkcji 
wprowadzonej w tym rozdziale.
</p>
<h3 id="1.3.11.exerc">3.11. Celowy błąd</h3> 
<p>
Jeżeli jeszcze w żadnym z tworzonych programów nie
spotkałeś się z błędem indeksu, spróbuj go teraz wywołać. W dowolnym 
programie tak zmień wartość indeksu, aby nastąpiło zgłoszenie błędu indeksu.
Zanim zamkniesz plik programu, upewnij się, że usunąłeś błąd.
</p>
<h2 id="1.4.ch">Rozdział 4:</h2>
<h3 id="1.4.1.exerc">4.1. Pizza</h3>
<p>
Pomyśl o przynajmniej trzech rodzajach pizzy. Umieść te nazwy
na liście, a następnie wyświetl je za pomocą pętli <em>for</em>.
</p>
<ul class="special_list">
  <li>Zmodyfikuj pętlę <em>for</em> w taki sposób, aby zamiast samej nazwy 
      pizzy
      wyświetlała zdanie wykorzystujące tę nazwę. Dla każdego rodzaju pizzy
      powinieneś mieć jeden wiersz danych wyjściowych zawierający proste
      zdanie w stylu: „Lubię pizzę pepperoni”.</li>
  <li>Poza blokiem pętli, na końcu programu dodaj zdanie informujące o tym,
      jak bardzo lubisz pizzę. Wygenerowane dane wyjściowe powinny więc
      składać się z co najmniej trzech zdań o Twoich ulubionych rodzajach 
      pizzy oraz jednego zdania dodatkowego w stylu: „Naprawdę uwielbiam 
      pizzę!”.</li>
</ul>
<h3 id="1.4.2.exerc">4.2. Zwierzęta</h3>
<p>
Spróbuj znaleźć trzy różne zwierzęta charakteryzujące się
podobnymi cechami. Umieść ich nazwy na liście, a następnie wyświetl je za
pomocą pętli <em>for</em>.
</p>
<ul class="special_list">
  <li>Zmodyfikuj program w taki sposób, aby wyświetlał zdanie dotyczące danego
      zwierzęcia, na przykład „Pies jest prawdziwym przyjacielem człowieka.
  </li>
  <li>Na końcu programu umieść zdanie wskazujące na jakieś podobieństwo
      między wymienionymi wcześniej zwierzętami. To może być zdanie w stylu:
      „Wszystkie wymienione powyżej zwierzęta są wspaniałe!”.</li>
</ul>
<h3 id="1.4.3.exerc">4.3. Odliczanie do dwudziestu</h3>
<p>
Użyj pętli <em>for</em> do wyświetlenia liczb od 1 do 
20 włącznie.
</p>
<h3 id="1.4.4.exerc">4.4. Milion</h3>
<p>
Utwórz listę liczb od jednego do miliona, a następnie wyświetl 
ją za pomocą pętli <em>for</em>. (Jeżeli proces wyświetlania danych 
wyjściowych trwa zbyt długo, zatrzymaj go przez naciśnięcie klawiszy 
<em>Ctrl+C</em> lub po 
prostu przez zamknięcie okna danych wyjściowych).
</p>
<h3 id="1.4.5.exerc">4.5. Sumowanie do miliona</h3>
<p>
Utwórz listę liczb od jednego do miliona, a następnie za pomocą funkcji 
<em>min()</em> i <em>max()</em> sprawdź, czy lista faktycznie zaczyna
się od wartości jeden i kończy na milionie. Ponadto wykorzystaj funkcję 
<em>sum()</em>, aby zobaczyć, jak szybko <em>Python</em> może dodać milion 
liczb.
</p>
<h3 id="1.4.6.exerc">4.6. Listy nieparzyste</h3>
<p>
Za pomocą trzeciego argumentu funkcji <em>range()</em> utwórz
listę liczb nieparzystych z zakresu od 1 do 20, a następnie wyświetl je za 
pomocą pętli <em>for</em>.
</p>
<h3 id="1.4.7.exerc">4.7. Trzy</h3>
<p>
Utwórz listę liczb od 3 do 30 podniesionych do trzeciej potęgi, 
a następnie wyświetl zawartość listy za pomocą pętli <em>for</em>.
</p>
<h3 id="1.4.8.exerc">4.8. Sześcian</h3>
<p>
Liczba podniesiona do trzeciej potęgi jest nazywana 
sześcianem. Na przykład sześcian liczby 2 jest zapisywany w <em>Pythonie</em> 
jako 
2**3. Utwórz listę pierwszych dziesięciu sześcianów (to znaczy liczb od 1 
do 10 podniesionych do trzeciej potęgi), a następnie wyświetl je za pomocą 
pętli <em>for</em>.
</p>
<h3 id="1.4.9.exerc">4.9. Sześcian za pomocą listy składanej</h3> 
<p>
Wykorzystaj listę składaną do 
wygenerowania listy pierwszych dziesięciu sześcianów.
</p>
<h3 id="1.4.10.exerc">4.10. Wycinki</h3>
<p>
Pracę rozpocznij od jednego z programów utworzonych w tym
rozdziale, a następnie na końcu dodaj kilka wierszy kodu wykonujących 
wymienione poniżej zadania:
</p>
<ul class="special_list">
  <li>Wyświetlenie komunikatu „Pierwsze trzy elementy listy to:”. Następnie
      za pomocą wycinka wyświetl trzy pierwsze elementy listy.</li>
  <li>Wyświetlenie komunikatu „Trzy elementy w środku listy to:”. Następnie
      za pomocą wycinka wyświetl trzy elementy znajdujące się w środku listy.
  </li>
  <li>Wyświetlenie komunikatu „Ostatnie trzy elementy listy to:”. Następnie
      za pomocą wycinka wyświetl trzy ostatnie elementy listy.</li>
</ul>
<h3 id="1.4.11.exerc">4.11. Moja pizza, Twoja pizza</h3>
<p>
Pracę rozpocznij od programu utworzonego
w ćwiczeniu 4.1 we wcześniejszej części rozdziału. Utwórz kopię listy z 
pizzami i nadaj jej nazwę <em>friend_pizzas</em>. Teraz wykonaj wymienione 
poniżej zadania:
</p>
<ul class="special_list">
  <li>Dodaj nową pizzę do listy początkowej.</li>
  <li>Dodaj pizzę (inną niż w poprzednim punkcie) do listy 
      <em>friend_pizzas</em>.</li>
  <li>Sprawdź, czy faktycznie masz dwie oddzielne listy. Wyświetl komunikat
      „Moje ulubione rodzaje pizzy to:”, a następnie użyj pętli <em>for</em>
      do wyświetlenia zawartości pierwszej listy. Teraz wyświetl komunikat
      „Ulubione rodzaje pizzy mojego przyjaciela to:” i za pomocą pętli 
      <em>for</em>
      wyświetl zawartość drugiej listy. Upewnij się, że każda nowa pizza 
      została umieszczona na odpowiedniej liście.</li>
</ul>
<h3 id="1.4.12.exerc">4.12. Więcej pętli</h3>
<p>
We wszystkich programach <em>foods.py</em> przedstawionych w tym
rozdziale unikałem użycia pętli <em>for</em>, aby zaoszczędzić nieco miejsca. 
Wybierz
dowolną wersję programu <em>foods.py</em>, a następnie utwórz dwie pętle 
<em>for</em>  w celu wyświetlenie obu list potraw.
</p>
<h3 id="1.4.13.exerc">4.13. Bufet</h3>
<p>
Restauracja w stylu bufetu oferuje jedynie pięć prostych 
potraw. Wymień więc pięć prostych potraw i umieść je w krotce.
</p>
<ul class="special_list">
  <li>Za pomocą pętli <em>for</em> wyświetl wszystkie potrawy oferowane przez
      restaurację.</li>
  <li>Spróbuj zmodyfikować jeden z elementów i upewnij się, że <em>Python</em>
      odrzucił tę zmianę.</li>
  <li>Restauracja zmienia menu i zastępuje dwie dotychczasowe potrawy
      nowymi. Dodaj blok kodu nadpisujący krotkę, a następnie wykorzystaj
      pętlę <em>for</em> do wyświetlenia wszystkich potraw ze zmodyfikowanego 
      menu.</li>
</ul>
<h3 id="1.4.14.exerc">4.14. Specyfikacja PEP 8</h3>
<p>
Przejrzyj specyfikację <em>PEP 8</em>, którą znajdziesz na
stronie https://www.python.org/dev/peps/pep-0008/. W tym momencie 
niewiele z niej skorzystasz, ale i tak warto ją przynajmniej przejrzeć.
</p>
<h3 id="1.4.15.exerc">4.15. Przegląd kodu</h3>
<p>
Wybierz trzy dowolne programy z tych, które przygoto-
wałeś w tym rozdziale, a następnie zmodyfikuj je, aby stały się zgodne z 
<em>PEP 8</em>.
</p>
<ul class="special_link">
  <li>Używaj czterech spacji dla każdego poziomu wcięć. Jeżeli jeszcze tego
      nie zrobiłeś, skonfiguruj edytor tekstu w taki sposób, aby wstawiał 
      cztery spacje za każdym razem, gdy naciśniesz klawisz tabulacji (więcej 
      informacji na ten temat znajdziesz w dodatku B).</li>
  <li>Używaj mniej niż 80 znaków w każdym wierszu. W edytorze tekstu włącz
      wyświetlanie pionowej linii wskazującej położenie 80. znaku.</li>
  <li>W programie oszczędnie używaj pustych wierszy.</li>

<h2 id="1.5.ch">Rozdział 5:</h2>
<h3 id="1.5.1.exerc">5.1. Testy warunkowe</h3>
<p>
Utwórz serię testów warunkowych. Wyświetl 
polecenia opisujące poszczególne testy oraz przewidywany wynik. Przygotowany
przez Ciebie kod powinien być podobny do poniższego:
</p>
<pre class="code-block">
car = 'subaru'
print("Czy car == 'subaru'? Przewiduję wartość True.")
print(car == 'subaru')
print("\nCzy car == 'audi'? Przewiduję wartość False.")
print(car == 'audi')
</pre>
<ul class="special_list">
  <li>Przyjrzyj się dokładnie uzyskanym wynikom i upewnij się, że zrozumiałeś,
      dlaczego wartością danego testu jest <em>True</em> lub <em>False</em>.
  </li>
  <li>Utwórz przynajmniej 10 testów. Niech co najmniej pięć z nich przyjmuje
      wartość <em>True</em>, a kolejne pięć wartość <em>False</em>.</li>
</ul>
<h3 id="1.5.2.exerc">5.2. Więcej testów warunkowych.</h3>
<p>
Nie musisz ograniczać się tylko do 10
testów. Jeżeli chcesz wypróbować inne porównania, utwórz następne testy
i umieść je w pliku <em>conditional_tests.py</em>. Powinieneś otrzymać co 
najmniej po jednym wyniku <em>True</em> i <em>False</em> dla wymienionych 
poniżej testów:
</p>
<ul class="special_list">
  <li>Sprawdzenie równości i nierówności ciągów tekstowych.</li>
  <li>Test z użyciem funkcji <em>lower()</em>.</li>
  <li>Testy liczbowe obejmujące sprawdzenie równości i nierówności, operacje
      większy niż i mniejszy niż, a także większy niż lub równy i mniejszy niż
      lub równy.</li>
  <li>Testy wykorzystujące słowa kluczowe <em>and</em> i <em>or</em>.</li>
  <li>Sprawdzanie, czy element znajduje się na liście.</li>
  <li>Sprawdzanie, czy element nie znajduje się na liście.</li>
</ul>
<h3 id="1.5.3.exerc">5.3. Kolory obcych, część 1.</h3>
<p>
Wyobraź sobie zestrzelenie obcego w grze. 
Utwórz zmienną o nazwie <em>alien_color</em> i przypisz jej wartość 'zielony', 
'żółty' lub 'czerwony'.
</p>
<ul class="special_link">
  <li>Przygotuj polecenie <em>if</em> sprawdzające, czy kolorem obcego jest 
      zielony. Jeżeli tak, wyświetl komunikat informujący gracza, że zarobił 
      pięć punktów.</li>
  <li>Przygotuj wersję programu zaliczającą powyższy test oraz drugą
      niezaliczającą. (Wersja kończąca się niepowodzeniem nie powinna
      generować żadnych danych wyjściowych).</li>
</ul>
<h3 id="1.5.4.exerc">5.4. Kolory obcych, część 2</h3>
<p>
Podobnie jak w ćwiczeniu 5.3 wybierz kolor dla
obcego, a następnie utwórz konstrukcję <em>if-else</em>.
</p>
<ul class="special_link">
  <li>Jeżeli kolor obcego to zielony, wyświetl komunikat informujący gracza,
      że zarobił pięć punktów za zestrzelenie tego obcego.</li>
  <li>Jeżeli kolor obcego jest inny niż zielony, wyświetl komunikat 
      informujący gracza, że zarobił dziesięć punktów za zestrzelenie tego 
      obcego.</li>
  <li>Przygotuj wersję programu wykonującą blok <em>if</em> oraz drugą 
      wykonującą blok <em>else</em>.</li>
</ul>
<h3 id="1.5.5.exerc">5.5. Kolory obcych, część 3</h3>
<p>
Przygotowaną w ćwiczeniu 5.4 konstrukcję
<em>if-else</em> zastąp konstrukcją <em>if-elif-else</em>.
</p>
<ul class="special_list">
  <li>Jeżeli kolor obcego to zielony, wyświetl komunikat informujący gracza,
      że zarobił pięć punktów za zestrzelenie tego obcego.</li>
  <li>Jeżeli kolor obcego to żółty, wyświetl komunikat informujący gracza,
      że zarobił dziesięć punktów za zestrzelenie tego obcego.</li>
  <li>Jeżeli kolor obcego to czerwony, wyświetl komunikat informujący gracza,
      że zarobił piętnaście punktów za zestrzelenie tego obcego.</li>
  <li>Przygotuj trzy wersje programu i upewnij się, że każdy komunikat 
      zostanie wyświetlony dla odpowiedniego koloru zestrzelonego obcego.</li>
</ul>
<h3 id="1.5.6.exerc">5.6. Etapy życia</h3>
<p>
Przygotuj konstrukcję <em>if-else</em> ustalającą etap życia danej
osoby. Przypisz wartość zmiennej <em>age</em>, a następnie:
</p>
<ul class="special_list">
  <li>Jeżeli osoba ma mniej niż 2 lata, wyświetl komunikat informujący, że 
      jest niemowlęciem.</li>
  <li>Jeżeli osoba ma co najmniej 2 lata, ale mniej niż 4, wyświetl komunikat
      informujący, że jest dzieckiem, które uczy się chodzić.</li>
  <li>Jeżeli osoba ma co najmniej 4 lata, ale mniej niż 13, wyświetl komunikat
      informujący, że jest dzieckiem.</li>
  <li>Jeżeli osoba ma co najmniej 13 lat, ale mniej niż 20, wyświetl komunikat
      informujący, że jest nastolatkiem.</li>
  <li>Jeżeli osoba ma co najmniej 20 lat, ale mniej niż 65, wyświetl komunikat
      informujący, że jest dorosłym.</li>
  <li>Jeżeli osoba ma co najmniej 65 lat, wyświetl komunikat informujący, że 
      jest seniorem.</li>
</ul>
<h3 id="1.5.7.exerc">5.7. Ulubione owoce</h3>
<p>
Przygotuj listę ulubionych owoców. Następnie utwórz
serię niezależnych poleceń <em>if</em> sprawdzających obecność określonych 
owoców na liście.
</p>
<ul class="special_list">
  <li>Utwórz listę o nazwie <em>favorite_fruits</em> i umieść na niej trzy 
      ulubione owoce.</li>
  <li>Utwórz pięć poleceń <em>if</em>. Każde powinno sprawdzać obecność na 
      liście
      określonego rodzaju owocu. Jeżeli owoc znajduje się na liście, w bloku
      <em>if</em> należy wyświetlić komunikat w stylu:
      <code class="code-inline">„Naprawdę lubisz banany!”</code>.</li>
</ul>
<h3 id="1.5.8.exerc">5.8. Witaj, administratorze</h3>.
<p>
Przygotuj listę przynajmniej pięciu nazw 
użytkowników, zawierającą między innymi nazwę <em>admin</em>. Wyobraź sobie, że 
tworzysz kod odpowiedzialny za powitanie użytkownika po jego zalogowaniu się
w witrynie internetowej. Przeprowadź iterację przez pętlę i dla każdego 
użytkownika wyświetl powitanie.
</p>
<ul class="special_list">
  <li>Jeżeli nazwa użytkownika to <em>admin</em>, wyświetl powitanie 
      specjalne w stylu: 
      <code class="code-inline">„Witaj, admin! Czy chcesz przejrzeć dzisiejszy raport?”.</code>
  </li>
  <li>Dla pozostałych użytkowników wyświetl zwykłe powitanie w stylu:
      <code class="code-inline">„Witaj, Eryk! Dziękujemy, że ponownie się zalogowałeś”</code>.
  </li>
</ul>
<h3 id="1.5.9.exerc">5.9. Brak użytkowników</h3>
<p>
Do przygotowanego w poprzednim ćwiczeniu pliku
<em>hello_admin.py</em> dodaj polecenie <em>if</em> sprawdzające, czy lista 
użytkowników nie jest pusta.
</p>
<ul class="special_list">
  <li>Jeżeli lista jest pusta, wyświetl komunikat w stylu: „Musimy znaleźć 
      jakichś użytkowników!”.</li>
  <li>Usuń wszystkich użytkowników z listy i upewnij się, że powyższy 
      komunikat został prawidłowo wyświetlony.</li>
</ul>
<h3 id="1.5.10.exerc">5.10. Sprawdzanie nazw użytkowników</h3>
<p>
Wykonaj poniższe działania w celu
utworzenia programu symulującego sposób, w jaki witryna internetowa gwa-
rantuje, że każdy użytkownik będzie miał unikatową nazwę. 
</p>
<ul class="special_list">
  <li>Utwórz listę o nazwie <em>current_users</em> i umieść na niej 
      przynajmniej pięć nazw użytkowników.</li>
  <li>Utwórz kolejną listę o nazwie <em>new_users</em>. Upewnij się, że 
      przynajmniej
      jedna nazwa użytkownika z nowej listy znajduje się także na liście
      <em>current_users</em>.</li>
  <li>Przeprowadź iterację przez nową listę, aby sprawdzić, czy dana nazwa
      użytkownika została już wcześniej użyta. Jeśli tak, wyświetl 
      użytkownikowi komunikat o konieczności wyboru innej nazwy. Natomiast 
      jeśli dana nazwa użytkownika nie została wcześniej użyta, wyświetl 
      użytkownikowi komunikat informujący o możliwości jej wykorzystania.</li>
  <li>Upewnij się, że w trakcie porównywania nazw użytkowników wielkość
      liter nie ma znaczenia. Jeżeli wcześniej użyto nazwy 'Janek', nowy
      użytkownik nie może wybrać dla siebie nazwy 'JANEK'. (To wymaga
      utworzenia kopii listy <em>current_users</em> zawierającej zapisane 
      małymi literami nazwy wszystkich użytkowników).</li>
</ul>
<h3 id="1.5.11.exerc">5.11. Liczby porządkowe</h3>
Liczby porządkowe wskazują położenie elementu
na liście, na przykład pierwszy, drugi, trzeci. W języku angielskim 
większość tego rodzaju liczb kończy się na <em>th</em>, poza liczbami 1, 2 i 3.
</h3>
<ul class="special_list">
  <li>Utwórz listę przechowującą liczby od 1 do 9.</li>
  <li>Przeprowadź iterację przez listę.</li>
  <li>Wykorzystaj konstrukcję <em>if-elif-else</em> wewnątrz pętli do 
      prawidłowego
      wyświetlenia liczb porządkowych w języku angielskim. Wygenerowane
      dane wyjściowe powinny mieć postać 
      <code class="code-inline">1st, 2nd, 3rd, 4th, 5th, 6th, 7th, 8th, 9th</code>i
      a każda liczba powinna znajdować się w osobnym wierszu.</li>
</ul>
<h3 id="1.5.12.exerc">5.12. Nadanie stylu konstrukcji if</h3>
<p>
Przejrzyj programy utworzone w tym
rozdziale i upewnij się, że zastosowałeś w nich odpowiednie formatowanie
testów warunkowych.
</p>
<h3 id="1.5.13.exerc">5.13. Twoje pomysły</h3>
<p>
Na tym etapie masz już znacznie większe możliwości
w zakresie programowania niż na początku książki. Powinieneś już wyraźniej
dostrzegać, jak rzeczywiste sytuacje mogą być modelowane w programach.
Możesz więc zastanowić się nad problemami, które chciałbyś rozwiązywać
we własnych programach. Zanotuj nowe idee dotyczące problemów, które
chciałbyś rozwiązać, gdy zdobędziesz jeszcze większe umiejętności w 
zakresie programowania. Zastanów się nad grami, które chciałbyś stworzyć, 
zbiorami danych, które chciałbyś przeanalizować, lub aplikacjami 
internetowymi, które chciałbyś zbudować.
</p>
<h2 id="1.6.ch">Rozdział 6:</h2>
<h3 id="1.6.1.exerc">6.1. Osoba</h3>
<p>
Wykorzystaj słownik do przechowywania informacji o znanej Ci
osobie. W słowniku powinny znaleźć się informacje takie jak imię, nazwisko,
wiek i miasto zamieszkania. Powinieneś więc utworzyć klucze 
<em>first_name</em>,
<em>last_name</em>, <em>age</em> i <em>city</em>. Następnie wyświetl wszystkie 
informacje przechowywane w słowniku.
</p>
<h3 id="1.6.2.exerc">6.2. Ulubione liczby</h3>
<p>
Wykorzystaj słownik do przechowywania ulubionych liczb
różnych osób. Weź pod uwagę pięć osób i ich imion użyj w charakterze kluczy
słownika. Następnie ustal ich ulubione liczby i umieść je w słowniku, 
przypisując każdej osobie po jednej liczbie. Wyświetl imiona wszystkich osób
i ich ulubione liczby. Jeżeli chcesz mieć więcej frajdy podczas wykonywania 
tego ćwiczenia, zapytaj przyjaciół o ich ulubione liczby i umieść w 
programie rzeczywiste dane.
</p>
<h3 id="1.6.3.exerc">6.3. Glosariusz</h3>
<p>
Słownik <em>Pythona</em> można wykorzystać do przygotowania rzeczy-
wistego słownika. Jednak w celu uniknięcia niejasności nazwiemy go glosa-
riuszem.
</p>
<ul class="special_list">
  <li>Wypisz sobie pięć słów z dziedziny programowania, które poznałeś
      we wcześniejszych rozdziałach. Te słowa będą kluczami w glosariuszu,
      natomiast wartościami będą znaczenia poszczególnych słów.</li>
  <li>Każde słowo i jego znaczenie wyświetl w postaci elegancko
      sformatowanych danych wyjściowych. Możesz w jednym wierszu
      wyświetlić słowo, dwukropek i później wyjaśnienie danego słowa.
      Ewentualnie słowo umieść w jednym wierszu, a jego wyjaśnienie
      w następnym, wciętym wierszu. Do wstawienia pustego wiersza między
      parami słowo-definicja użyj znaku nowego wiersza (<em>\n</em>).</li>
</li>
<h3 id="1.6.4.exerc">6.4. Glosariusz 2</h3> 
<p>
Skoro już wiesz, jak można przeprowadzić iterację przez
słownik, to zmodyfikuj kod ćwiczenia 6.3 z wcześniejszej części rozdziału. 
Zastąp serię wywołań <em>print()</em> pętlą przeprowadzającą iterację przez 
klucze i 
wartości słownika. Po upewnieniu się, że pętla działa prawidłowo, do 
glosariusza dodaj kolejnych pięć terminów związanych z <em>Pythonem</em>. 
Kiedy 
ponownie uruchomisz program, nowo dodane terminy i ich definicje powinny 
zostać automatycznie uwzględnione w wyświetlonych danych wyjściowych.
</p>
<h3 id="1.6.5.exerc">6.5. Rzeki</h3>
<p>
Utwórz słownik zawierający trzy ważne rzeki oraz kraje, przez 
które one płyną. Jedna z par klucz-wartość może mieć postać 'nil': 'egipt'.
</p>
<ul class="special_link">
  <li>Wykorzystaj pętlę do wyświetlenia zdania o każdej rzece, na przykład:
      „Nil przepływa przez Egipt”.</li>
  <li>Wykorzystaj pętlę do wyświetlenia nazw wszystkich rzek przechowywanych
      w słowniku.</li>
  <li>Wykorzystaj pętlę do wyświetlenia nazw wszystkich państw
      przechowywanych w słowniku.</li>
</ul>
<h3 id="1.6.6.exerc">6.6. Ankieta</h3>
<p>
Użyj kodu znajdującego się w programie <em>favorite_languages.py</em>,
utworzonym nieco wcześniej w tym rozdziale.
</p>
<ul class="special_list">
  <li>Utwórz listę osób, które powinny wziąć udział w ankiecie dotyczącej
      ulubionego języka programowania. Umieść na niej pewne osoby, które
      już znajdują się w słowniku, oraz te, które jeszcze nie zostały zapisane
      w słowniku</li>
  <li>Przeprowadź iterację przez listę osób, które powinny wziąć udział
      w ankiecie. Jeżeli dana osoba już wzięła udział w ankiecie, wyświetl
      komunikat z podziękowaniem za jej zaangażowanie. Natomiast jeśli
      dana osoba jeszcze nie udzieliła odpowiedzi w ankiecie, wyświetl
      komunikat z zaproszeniem do wzięcia w niej udziału.</li>
</ul>
<h3 id="1.6.7.exerc">6.7. Osoby.</h3>
<p>
Pracę rozpocznij od programu stworzonego w ćwiczeniu 6.1 we
wcześniejszej części rozdziału. Utwórz dwa nowe słowniki przedstawiające 
różne osoby, a następnie wszystkie trzy słowniki umieść na liście o nazwie 
<em>people</em>. Przeprowadź iterację przez listę osób i wyświetl wszystkie 
informacje o poszczególnych osobach.
</p>
<h3 id="1.6.8.exerc">6.8. Zwierzęta.</h3>
Utwórz kilka słowników i nadaj im nazwy zwierząt. W 
poszczególnych słownikach umieść informacje o zwierzętach będących ich 
właścicielami. Następnie te słowniki powinny znaleźć się na liście o nazwie 
<em>pets</em>. Teraz przeprowadź iterację przez listę i wyświetl wszystkie 
informacje o poszczególnych zwierzętach.
</h3>

<h3 id="1.6.9.exerc">6.9. Ulubione miejsca.</h3>
<p>
Utwórz słownik o nazwie <em>favorite_places</em>. Pomyśl
o trzech imionach i użyj ich jako kluczy słownika. Każdej osobie przypisz 
po trzy ulubione miejsca. Aby ćwiczenie stało się jeszcze bardziej 
interesujące, możesz poprosić przyjaciół o podanie ulubionych miejsc. 
Przeprowadź iterację przez słownik i wyświetl imiona wszystkich osób oraz 
ich ulubione miejsca.
</p>

<h3 id="1.6.10.exerc">6.10. Ulubione liczby</h3>
<p>
Zmodyfikuj program utworzony w ćwiczeniu 6.2 we 
wcześniejszej części rozdziału. Po zmianach każda osoba może mieć więcej niż
tylko jedną ulubioną liczbę. Wyświetl wszystkie osoby oraz ich ulubione 
liczby.
</p>

<h2 id="1.7.ch">Rozdział 7:</h2>
<h3 id="1.7.1.exerc">7.1. Wypożyczenie samochodu</h3>
<p>
Utwórz program, który pyta użytkownika,
jakiej marki samochód chciałby wypożyczyć. Następnie wyświetl komunikat
wraz z podaną nazwą samochodu, na przykład: „Chwileczkę, sprawdzę, czy
mamy dostępny samochód Subaru”.
</p>
<h3 id="1.7.2.exerc">7.2. Stolik w restauracji</h3> 
<p>
Utwórz program pytający klienta, na ile osób chce
zarezerwować stolik. Jeżeli odpowiedzią jest liczba większa niż 8, 
powinieneś wyświetlić komunikat o konieczności zaczekania na stolik. W 
przeciwnym razie poinformuj klienta, że stolik jest gotowy.
</p>
<h3 id="1.7.3.exerc">7.3. Wielokrotność dziesięciu</h3> 
<p>
Poproś użytkownika o podanie dowolnej liczby,
a następnie sprawdź, czy jest ona wielokrotnością liczby 10.
</p>
<h3 id="1.7.4.exerc">7.4. Dodatki do pizzy</h3>
<p>
Utwórz pętlę proszącą użytkownika o podanie serii
dodatków do pizzy. Działanie pętli powinno zostać zakończone, kiedy zostanie
wpisane słowo 'koniec'. Gdy użytkownik będzie podawał kolejne dodatki,
pętla powinna wyświetlać komunikat o dodaniu danego składnika do pizzy.
</p>
<h3 id="1.7.5.exerc">7.5. Bilety do kina</h3>
<p>
Cena biletu do kina jest uzależniona od wieku widza. 
Jeżeli widz ma poniżej 3 lat, bilet jest bezpłatny. Dla dzieci w wieku od 3
do 12 lat bilet kosztuje 10 zł. Dla osób wieku powyżej 12 lat cena biletu 
wynosi 15 zł. Utwórz pętlę proszącą użytkownika o podanie wieku, a następnie
na podstawie otrzymanych danych wyświetl komunikat zawierający prawidłową 
cenę biletu.
</p>
<h3 id="1.7.6.exerc">7.6. Trzy wyjścia.</h3>
<p>
Przygotuj trzy różne wersje ćwiczenia 7.4 lub 7.5, z 
których każde będzie przynajmniej raz wykonywać poniższe zadania:
</p>
<ul class="special_link">
  <li>Użycie testu warunkowego w pętli <em>while</em> do zatrzymania jej 
      działania.</li>
  <li>Użycie zmiennej <em>active</em> do kontroli długości działania pętli 
      <em>while</em>.</li>
  <li>Użycie polecenia <em>break</em> do opuszczenia pętli, gdy użytkownik wpisze
      'koniec'.</li>
</ul>
<h3 id="1.7.7.exerc">7.7. Nieskończoność</h3>
<p>
Utwórz pętlę działającą w nieskończoność i uruchom
ją. (W celu zakończenia tej pętli naciśnij klawisze Ctrl+C lub zamknij okno
terminala wyświetlającego dane wyjściowe programu).
</p>
<h3 id="1.7.8.exerc">7.8. Bar</h3>
<p>
Przygotuj listę o nazwie <em>sandwich_orders</em> i umieść na niej nazwy 
różnych kanapek. Następnie przygotuj pustą listę o nazwie 
<em>finished_sandwiches</em>. Przeprowadź iterację przez listę zamówionych 
kanapek i 
wyświetl informację o danym zamówieniu, na przykład: „Przygotowano kanapkę z
tuńczykiem”. Kiedy kanapka zostanie zrobiona, reprezentujący ją element 
powinien zostać przeniesiony na listę <em>finished_sandwiches</em>. Gdy lista 
<em>sandwich_orders</em> będzie już pusta, wyświetl komunikat zawierający listę 
wszystkich zrobionych kanapek.
</p>
<h3 id="1.7.9.exerc">7.9. Brak pastrami</h3>
<p>
Wykorzystaj listę <em>sandwich_orders</em> z ćwiczenia 7.8 i 
upewnij się, że na liście przynajmniej trzykrotnie pojawia się kanapka z 
pastrami. Gdzieś na początku programu umieść kod wyświetlający komunikat,
że w barze skończyło się pastrami, a następnie za pomocą pętli <em>while</em>
usuń 
wszystkie wystąpienia pastrami z listy <em>sandwich_orders</em>. 
Upewnij się, że żadna kanapka z pastrami nie zostanie umieszczona na liście 
<em>finished_sandwiches</em>.
</p>
<h3 id="1.7.10.exerc">7.10. Wymarzone wakacje</h3>
<p>
Przygotuj program pytający użytkowników o ich
wymarzone wakacje. Program powinien wyświetlać pytanie w stylu: „Jeżeli
mógłbyś odwiedzić jedno dowolne miejsce na świecie, gdzie byś pojechał?”.
Umieść w programie blok kodu odpowiedzialny za wyświetlenie wyników
przeprowadzonej ankiety.
</p>
<h2 id="1.8.ch">Rozdział 8:</h2>
<h3 id="1.8.1.exerc">8.1. Komunikat</h3>
<p>
Utwórz funkcję o nazwie <em>display_messages()</em> wyświetlającą
jedno zdanie informujące o tym, czego się uczysz w tym rozdziale. Wywołaj 
przygotowaną funkcję i upewnij się, że komunikat został prawidłowo 
wyświetlony.
</p>
<h3 id="1.8.2.exerc">8.2. Ulubiona książka</h3>
<p>
Utwórz funkcję o nazwie <em>favorite_book()</em>, która akcep-
tuje jeden parametr <em>title</em>. Ta funkcja powinna wyświetlać komunikat w 
stylu:
„Jedną z moich ulubionych książek jest Alicja w krainie czarów”. Wywołaj tę
funkcję i upewnij się, że podałeś tytuł książki jako argument.
</p>
<h3 id="1.8.3.exerc">8.3. T-shirt</h3>
<p>
Utwórz funkcję o nazwie <em>make_shirt()</em>, akceptującą wielkość
koszulki oraz tekst, który ma zostać na niej nadrukowany. Funkcja powinna
wyświetlić zdanie zawierające informacje dotyczące zamówionej koszulki: jej
rozmiar i tekst do wydrukowania na niej.
W trakcie pierwszego wywołania funkcji do przygotowania koszulki zastosuj
argumenty pozycyjne. Natomiast w trakcie drugiego wywołania użyj argumen-
tów w postaci słów kluczowych.
</p>
<h3 id="1.8.4.exerc">8.4. Duże koszulki</h3>
<p>
Zmodyfikuj funkcję <em>make_shirt()</em> tak, aby domyślnie były
przygotowywane duże koszulki z nadrukowanym tekstem „Uwielbiam Pythona”.
Utwórz koszulki w rozmiarze dużym i średnim (obie z domyślnym tekstem) oraz
koszulkę w dowolnym rozmiarze i z innym tekstem nadrukowanym na niej.
</p>
<h3 id="1.8.5.exerc">8.5. Miasta</h3>
<p>
Utwórz funkcję o nazwie <em>describe_city()</em>, akceptującą nazwę
miasta i kraju. Ta funkcja powinna wyświetlać proste zdanie, takie jak 
„Warszawa leży w Polsce”. Parametrowi przechowującemu nazwę państwa przypisz
wartość domyślną. Przygotowaną funkcję wywołaj dla trzech różnych
miast, z których przynajmniej jedno nie powinno być położone w domyślnie
zdefiniowanym kraju.
</p>
<h3 id="1.8.6.exerc">8.6. Nazwy miast</h3>
<p>
Utwórz funkcję o nazwie <em>city_country()</em> pobierającą nazwę
miasta i kraju, w którym ono leży. Wartością zwrotną funkcji powinien być
ciąg tekstowy sformatowany w poniższy sposób:
Santiago, Chile
Przygotowaną funkcję wywołaj z przynajmniej trzema parami miasto-państwo
i wyświetl wygenerowaną przez nie wartość.
</p>
<h3 id="1.8.7.exerc">8.7. Album</h3>
<p>
Utwórz funkcję o nazwie <em>make_album()</em> odpowiedzialną za 
zbudowanie słownika reprezentującego album muzyczny. Funkcja powinna pobrać
nazwę zespołu lub artysty oraz tytuł albumu. Wartością zwrotną funkcji 
powinien być słownik zawierający te dwa fragmenty informacji. Za pomocą 
przygotowanej funkcji utwórz trzy słowniki przedstawiające różne albumy. 
Wyświetl każdą wartość zwrotną, aby pokazać, że słowniki prawidłowo 
przechowują informacje o albumach.
Wykorzystując wartość specjalną <em>None</em>, do funkcji 
<em>make_album()</em> dodaj 
opcjonalny parametr pozwalający na przechowywanie liczby utworów 
znajdujących się na płycie. Jeżeli wywołanie funkcji będzie zawierało 
wartość dla liczby utworów, należy ją dodać do słownika informacji o 
albumie. Zdefiniuj co najmniej jedno nowe wywołanie funkcji obejmujące 
także liczbę utworów na płycie.
</p>
<h3 id="1.8.8.exerc">8.8. Albumy użytkowników</h3>
<p>
Pracę rozpocznij od programu utworzonego
w ćwiczeniu 8.7. Dodaj pętlę while pozwalającą użytkownikom na wprowa-
dzenie artysty i tytułu płyty. Po zebraniu tych informacji wywołaj funkcję 
<em>make_album()</em> wraz z podanymi przez użytkownika danymi wejściowymi oraz
wyświetl słownik utworzony przez program. Upewnij się, że zdefiniowałeś war-
tość pozwalającą opuścić pętlę <em>while</em>.
</p>
<h3 id="1.8.9.exerc">8.9. Komunikaty</h3>
</p>
Przygotuj listę zawierającą serię krótkich komunikatów,
a następnie przekaż ją do funkcji o nazwie <em>show_messages()</em>, która 
powinna wyświetlić każdy komunikat umieszczony na tej liście.
</p>
<h3 id="1.8.10.exerc">8.10. Wysyłanie komunikatów</h3>
<p>
Pracę rozpocznij od kopii programu z ćwiczenia 8.9. 
Następnie utwórz funkcję o nazwie <em>send_messages()</em>, której zadaniem 
będzie wyświetlenie wszystkich komunikatów, a następnie przeniesienie
ich na nową listę o nazwie <em>sent_messages</em>. Po wywołaniu funkcji należy 
wyświetlić obie listy i upewnić się o prawidłowym przeniesieniu komunikatów.
</p>
<h3 id="1.8.11.exerc">8.11. Zarchiwizowane komunikaty</h3>
<p>
Pracę rozpocznij od kodu utworzonego
w ćwiczeniu 8.10. Wywołaj funkcję <em>send_messages()</em> wraz z kopią listy 
komunikatów. Po wywołaniu funkcji wyświetl obie listy, aby pokazać istnienie 
pierwotnej listy z zachowanymi komunikatami.
</p>
<h3 id="1.8.12.exerc">8.12. Kanapki</h3>
<p>
Utwórz funkcję akceptującą listę składników, które klient 
chce umieścić w zamawianej kanapce. Funkcja powinna zawierać jeden parametr
przechowujący dowolną liczbę argumentów przekazanych w wywołaniu
funkcji oraz wyświetlać podsumowanie dotyczące zamówionej kanapki. 
Przygotowaną funkcję wywołaj trzykrotnie, za każdym razem z inną liczbą 
argumentów.
</p>
<h3 id="1.8.13.exerc">8.13. Profil użytkownika</h3>
<p>
Pracę rozpocznij od kopii programu <em>user_profile.py</em>
utworzonego nieco wcześniej w tym rozdziale. Przygotuj własny profil przez
wywołanie funkcji <em>build_profile()</em>, podaj imię, nazwisko oraz trzy 
inne pary
klucz-wartość, które Cię opisują.
</p>
<h3 id="1.8.14.exerc">8.14. Samochody</h3>
<p>
Utwórz funkcję przechowującą w słowniku informacje
o samochodzie. Ta funkcja zawsze powinna otrzymywać nazwy marki i modelu
pojazdu, po którym można podać dowolną liczbę argumentów w postaci
słów kluczowych. Wywołaj funkcję zawierającą wymagane informacje oraz
dwie dodatkowe pary nazwa-wartość, na przykład opisujące kolor i 
wyposażenie dodatkowe. Przygotowana funkcja powinna być wywoływana w sposób
podobny do przedstawionego poniżej:
</p>
<pre class="code-block">
car = make_car('subaru', 'outback', color='blue', tow_package=True)
</pre>
<p>
Wyświetl zawartość słownika zwróconego przez tę funkcję i upewnij się, że
wszystkie podane informacje zostały w nim prawidłowo zapisane.
</p>
<h3 id="1.8.15.exerc">8.15. Wydruk modeli</h3>
<p>
Funkcje z programu <em>print_models.py</em> umieść w 
oddzielnym pliku o nazwie <em>printing_functions.py</em>. Na początku pliku 
<em>print_models.py</em> umieść polecenie <em>import</em> i zmodyfikuj plik w 
taki sposób, aby używać zaimportowanych funkcji.
</p>
<h3 id="1.8.16.exerc">8.16. Polecenia importu</h3>
<p>
Wykorzystaj utworzony przez siebie program z jedną
funkcją i przenieś ją do oddzielnego pliku. Zaimportuj tę funkcję w pliku 
programu głównego, a następnie wywołaj funkcję na wszystkie wymienione poni-
żej sposoby:
</p>
<pre class="code-block">
import nazwa_modułu
from nazwa_modułu import nazwa_funkcji
from nazwa_modułu import nazwa_funkcji as fn
import nazwa_modułu as mn
from nazwa_modułu import *
</pre>
<h3 id="1.8.17.exerc">8.17. Nadanie stylu funkcjom</h3>
<p>
Wybierz trzy dowolne programy utworzone
w tym rozdziale i upewnij się, że są w nich stosowane przedstawione w tym
podrozdziale konwencje dotyczące nadawania stylu funkcjom.
</p>
<h2 id="1.9.ch">Rozdział 9: </h2>
<h3 id="1.9.1.exerc">9.1. Restauracja</h3>
<p>
Przygotuj klasę o nazwie <em>Restaurant</em>. Metoda <em>__init__()</em>
w klasie <em>Restaurant</em> powinna przechowywać dwa atrybuty: 
<em>restaurant_name</em>
i <em>cuisine_type</em>. Utwórz metodę o nazwie <em>describe_restaurant()</em> 
wyświetlającą 
te dwa fragmenty informacji oraz metodę o nazwie <em>open_restaurant()</em>
wyświetlającą informacje o godzinach pracy restauracji.
Na podstawie przygotowanej klasy utwórz egzemplarz <em>restaurant</em>. 
Wyświetl oddzielnie oba atrybuty, a następnie wywołaj obie metody.
</p>
<h3 id="1.9.2.exerc">9.2. Trzy restauracje</h3>
<p>
Pracę rozpocznij od klasy opracowanej w ćwiczeniu 
9.1. Utwórz trzy różne egzemplarze na podstawie tej klasy, a następnie 
wywołaj metodę <em>describe_restaurant()</em> dla każdego egzemplarza.
</p>
<h3 id="1.9.3.exerc">9.3. Użytkownicy</h3>
<p>
Przygotuj klasę o nazwie <em>User</em>. Zdefiniuj w niej dwa 
atrybuty (<em>first_name</em> i <em>last_name</em>), a następnie utwórz kilka innych 
atrybutów, które
zwykle są przechowywane w profilu użytkownika. Zdefiniuj metodę o nazwie
<em>describe_user()</em>, wyświetlającą podsumowanie informacji zebranych o 
użytkowniku. Utwórz jeszcze drugą metodę o nazwie <em>greet_user()</em>, która 
będzie
wyświetlała użytkownikowi spersonalizowane powitanie.
Utwórz kilka egzemplarzy reprezentujących różnych użytkowników, a 
następnie dla każdego z nich wywołaj obie metody.
</p>
<h3 id="1.9.4.exerc">9.4. Liczba obsłużonych</h3>
<p>
Pracę rozpocznij od programu utworzonego w 
ćwiczeniu 9.1. Dodaj atrybut o nazwie <em>number_served</em> o wartości 
domyślnej 0.
Następnie na podstawie klasy utwórz egzemplarz o nazwie <em>restaurant</em>. 
Wyświetl
liczbę klientów obsłużonych przez restaurację, zmień tę wartość i później
wyświetl nową.
Dodaj metodę o nazwie <em>set_number_served()</em>, pozwalającą na 
zdefiniowanie liczby obsłużonych klientów. Wywołaj tę metodę wraz z różnymi 
wartościami i je wyświetl.
Dodaj metodę o nazwie <em>increment_number_served()</em>, pozwalającą na 
inkrementację wartości wskazującej na liczbę obsłużonych klientów. Wywołaj 
tę
metodę dowolną ilość razy, symulując w ten sposób liczbę klientów obsłużonych 
na przykład w ciągu dnia roboczego.
</p>
<h3 id="1.9.5.exerc">9.5. Próby logowania</h3>
<p>
Pracę rozpocznij od programu utworzonego w ćwiczeniu 9.3. Do klasy <em>User</em>
dodaj metodę o nazwie <em>increment_login_attempts()</em>, pozwalający na 
inkrementację wartości <em>login_attempts</em> o 1. Utwórz drugą
metodę o nazwie <em>reset_login_attempts()</em>, która będzie zerowała wartość
<em>login_attempts</em>.
Utwórz egzemplarz klasy User i kilkukrotnie wywołaj metodę 
<em>increment_login_attempts()</em>. Wyświetl wartość <em>login_attempts</em>,
aby mieć pewność o jej 
prawidłowej inkrementacji. Następnie wywołaj metodę 
<em>reset_login_attempts()</em>.
Ponownie wyświetl wartość <em>login_attempts</em> i sprawdź, czy na pewno 
wynosi 0.
</p>
<h3 id="1.9.6.exerc">9.6. Budka z lodami</h3>
<p>
Budka z lodami to szczególny rodzaj restauracji. 
Zdefiniuj klasę o nazwie <em>IceCreamStand</em> dziedziczącą po klasie 
<em>Restaurant </em>
utworzonej w ćwiczeniu 9.1 lub 9.4. Dowolna wersja wymienionej klasy będzie 
się sprawdzać — po prostu wybierz jedną z nich. Dodaj atrybut o nazwie
<em>flavors</em>, przechowujący listę różnych smaków lodów. Zdefiniuj metodę 
wyświetlającą dostępne smaki lodów. Utwórz egzemplarz klasy 
<em>IceCreamStand</em> i wywołaj nową metodę.
</p>
<h3 id="1.9.7.exerc">9.7. Admin</h3>
<p>
Administrator to specjalny rodzaj użytkownika. Zdefiniuj klasę
o nazwie <em>Admin</em> dziedziczącą po klasie <em>User</em> utworzonej w 
ćwiczeniu 9.3 lub 9.5.
Dodaj atrybut <em>privileges</em> przechowujący listę ciągów tekstowych takich
jak „może dodać post”, „może usunąć post” czy „może zbanować użytkownika”.
Zdefiniuj metodę o nazwie <em>show_privileges()</em>, wyświetlającą listę 
uprawnień administratora. Utwórz egzemplarz klasy <em>Admin</em> i wywołaj 
nową metodę.
<p>
<h3 id="1.9.8.exerc">9.8. Uprawnienia</h3>
<p>
Zdefiniuj oddzielną klasę <em>Privileges</em>. Ta klasa powinna
mieć jeden atrybut (<em>privileges</em>), przechowujący listę ciągów 
tekstowych, tak jak
przedstawiłem to w poprzednim ćwiczeniu. Metodę <em>show_privileges()</em> 
przenieś 
do nowej klasy. Utwórz egzemplarz klasy <em>Privileges</em> jako atrybut w 
klasie
<em>Admin</em>. Następnie utwórz nowy egzemplarz klasy <em>Admin</em> i użyj 
metody <em>show_privileges()</em> do wyświetlenia uprawnień.
</p>
<h3 id="1.9.9.exerc">9.9. Uaktualnienie akumulatora</h3>
<p>
Pracę rozpocznij od ostatniej wersji 
programu <em>electric_car.py</em> utworzonej w tym podrozdziale. Do klasy 
<em>Battery</em> 
dodaj
nową metodę o nazwie <em>upgrade_battery()</em>. Ta metoda powinna sprawdzić
pojemność akumulatora i ustawić ją na 100, jeśli aktualnie jest inna. Utwórz
egzemplarz samochodu o napędzie elektrycznym wraz z akumulatorem
o domyślnej pojemności, wywołaj metodę <em>get_range()</em>, a następnie metodę
<em>upgrade_battery()</em> i ponownie <em>get_range()</em>. Powinieneś zauważyć 
zwiększenie zasięgu samochodu.
</p>
<h3 id="1.9.10.exerc">9.10. Zaimportowana klasa Restaurant</h3>
<p>
Przenieś do modułu ostatnią wersję
klasy <em>Restaurant</em> i utwórz oddzielny plik importujący tę klasę. Utwórz 
egzemplarz klasy <em>Restaurant</em>, a następnie wywołaj metodę tej klasy, aby 
sprawdzić, czy polecenie <em>import</em> działa prawidłowo.
</p>
<h3 id="1.9.11.exerc">9.11. Zaimportowana klasa Admin</h3>
<p>
Pracę rozpocznij od ćwiczenia 9.8. W 
jednym module umieść klasy <em>User</em>, <em>Privileges</em> i <em>Admin</em>.
Przygotuj oddzielny plik,
utwórz w nim egzemplarz klasy <em>Admin</em> i wywołaj metodę 
<em>show_privileges()</em>,
aby sprawdzić, czy wszystko działa prawidłowo.
</p>
<h3 id="1.9.12.exerc">9.12. Wiele modułów</h3>
<p>
Klasę <li>User</li> umieść w jednym module, natomiast 
<li>Privileges</li> i <li>Admin</li> w oddzielnym. Następnie w innym pliku 
utwórz egzemplarz
klasy <em>Admin</em> i wywołaj metodę <em>show_privileges()</em>, aby 
sprawdzić, czy wszystko działa prawidłowo.
</p>
<h3 id="1.9.13.exerc">9.13. Kości do gry</h3>
<p>
Przygotuj klasę <em>Die</em> z jednym atrybutem o nazwie <em>sides</em>,
którego wartością domyślną będzie 6. Utwórz metodę o nazwie 
<em>roll_die()</em>,
wyświetlającą losowo wygenerowaną liczbę z zakresu od 1 do wartości 
określonej przez liczbę ścianek na kości do gry. Utwórz kość zawierającą sześć 
ścianek i zasymuluj rzucenie nią 10 razy.
Później utwórz kości zawierające 10 i 20 ścianek. Każdą nową kością rzuć 10 
razy.
</p>
<h3 id="1.9.14.exerc">9.14. Loteria</h3>
<p>
Utwórz listę lub krotkę zawierającą serię dziesięciu liczb i 
pięciu liter. Losowo wybierz cztery liczby lub litery z listy, a następnie 
wyświetl
komunikat informujący, że kupon zawierający liczby lub litery dopasowane
do wylosowanych wygrywa nagrodę.
</p>
<h3 id="1.9.15.exerc">9.15. Analiza loterii</h3> 
<p>
Wykorzystaj pętlę do ustalenia, jak trudno jest 
wygrać
w loterii, którą modelowałeś w poprzednim ćwiczeniu. Utwórz listę lub
krotkę o nazwie <em>my_ticket</em>. Następnie zdefiniuj pętlę losującą liczby 
dopóty,
dopóki nie zostaną dopasowane do Twojego kuponu. Wyświetl komunikat
informujący, ile iteracji pętli trzeba było wykonać, zanim padły liczby 
znajdujące się na Twoim kuponie.
</p>
<h3 id="1.9.16.exerc">9.16. Moduł Pythona tygodnia</h3>
<p>
Jednym z doskonałych zasobów pomagających w poznaniu biblioteki standardowej 
<em>Pythona</em> jest witryna <em>Python Module of the Week</em>.
Przejdź na stronę <em>https://pymotw.com/3/</em> i przejrzyj spis 
treści.
Wybierz moduł, który wygląda interesująco, i przeczytaj informacje na jego
temat. Przejrzyj również dokumentację dotyczącą modułu <em>random</em>.
</p>
<h2 id="1.10.ch">Rozdział 10:</h2>
<h3 id="1.10.1.exerc">10.1. Poznajemy Pythona</h3>
<p>
W edytorze tekstu utwórz pusty plik i wpisz w nim
kilka zdań podsumowujących to, czego się dotąd nauczyłeś o języku 
<em>Python</em>.
Każdy wiersz rozpocznij od wyrażenia <em>„W Pythonie można...”</em>. Plik 
zapisz pod nazwą <em>learning_python.txt</em> w tym samym katalogu, w którym 
umieszczasz ćwiczenia z tego rozdziału. Przygotuj program odczytujący powyższy
plik i trzykrotnie wyświetlający jego zawartość. Treść pliku powinna być 
wyświetlona raz przez odczytanie całego pliku, raz za pomocą iteracji przez 
obiekt pliku oraz raz przez umieszczenie wierszy na liście, a następnie 
przetworzenie listy poza blokiem <em>with</em>.
</p>
<h3 id="1.10.2.exerc">10.2. Poznajemy C</h3>
<p>
Metodę <em>replace()</em> można wykorzystać do zastąpienia
dowolnego słowa w ciągu tekstowym zupełnie innym słowem. Oto krótki przykład
pokazujący, jak w zdaniu słowo pies zastąpić słowem kot:
</p>
<pre class="code-block">
&gt;&gt;&gt; message = "Moje ulubione zwierzę to pies."
&gt;&gt;&gt; message.replace('pies', 'kot')
'Moje ulubione zwierzę to kot.'
</pre>
<p>
Odczytaj każdy wiersz tekstu w utworzonym wcześniej pliku 
<em>learning_python.txt</em>,
a następnie wszystkie wystąpienia słowa <em>Python</em> zastąp nazwą innego 
języka
programowania, na przykład <em>C</em>. Każdy zmodyfikowany wiersz wyświetl na
ekranie.
</p>
<h3 id="1.10.3.exerc">10.3. Gość</h3>
<p>
Utwórz program, który poprosi użytkownika o podanie imienia.
Gdy użytkownik je wprowadzi, zapisz to imię w pliku o nazwie 
<em>guest.txt</em>.
</p>
<h3 id="1.10.4.exerc">10.4. Księga gości</h3>
<p>
Utwórz pętlę while, w której każdy użytkownik będzie
musiał podać swoje imię. Gdy użytkownik je wprowadzi, na ekranie wyświetl
komunikat powitania, a do pliku o nazwie <em>guest_book.txt</em> dodaj wiersz 
rejestrujący odwiedzenie Twojej strony przez tego użytkownika. Upewnij się, 
że każdy wpis jest umieszczany w nowym wierszu w pliku.
</p>
<h3 id="1.10.5.exerc">10.5. Ankieta dotycząca programowania</h3>
<p>
Utwórz pętlę <em>while</em>, w której
użytkownicy będą musieli udzielić odpowiedzi na pytanie: „Dlaczego lubisz
programowanie?”. Każdą otrzymaną odpowiedź dodaj do pliku przechowującego 
wszystkie udzielone odpowiedzi.
</p>
<h3 id="1.10.6.exerc">10.6. Dodawanie</h3>
<p>
Jeden z najczęściej pojawiających się problemów podczas
pobierania danych liczbowych polega na tym, że użytkownicy podają tekst
zamiast liczb. Kiedy tego rodzaju dane wejściowe spróbujesz skonwertować
na typ <em>int</em>, otrzymasz błąd <em>ValueError</em>. Utwórz program, który
prosi 
użytkownika o podanie dwóch liczb. Dodaj je i wyświetl wynik. Przechwyć błąd
<em>ValueError</em>, jeżeli którakolwiek wartość przekazana w danych 
wejściowych nie
jest liczbą, i wyświetl odpowiedni komunikat błędu. Przetestuj program, 
najpierw podając dwie liczby, a później pewien tekst zamiast liczby.
</p>
<h3 id="1.10.7.exerc">10.7. Kalkulator dodawania</h3>
<p>
Kod przygotowany w ćwiczeniu 10.6 opakuj
pętlą <em>while</em>, aby użytkownik mógł kontynuować wprowadzanie liczb nawet
po popełnieniu błędu i podaniu tekstu zamiast liczby.
</p>
<h3 id="1.10.8.exerc">10.8. Koty i psy</h3>
<p>
Utwórz dwa pliki o nazwach cats.txt i dogs.txt. W 
pierwszym
pliku umieść przynajmniej trzy imiona kotów, natomiast w drugim przynajmniej
trzy imiona psów. Przygotuj program próbujący odczytać zawartość tych
plików i wyświetlić ją na ekranie. Zastosuj w kodzie konstrukcję 
<em>try-except</em>
aby przechwycić wszelkie błędy typu <em>FileNotFoundError</em> i wyświetlić 
użytkownikowi odpowiedni komunikat błędy, gdy żądany plik nie istnieje. Jeden z 
utworzonych wcześniej plików przenieś do innego katalogu w systemie i 
upewnij się, że opracowany blok except w programie działa prawidłowo.
</p>
<h3 id="1.10.9.exerc">10.9. Ciche koty i psy</h3>
<p>
Blok <em>except</em> w programie utworzonym w poprzednim
ćwiczeniu zmodyfikuj w taki sposób, aby brak pliku powodował jedynie ciche
niepowodzenie.
</p>
<h3 id="1.10.10.exerc">10.10. Najczęściej występujące słowa.</h3>
<p>
Odwiedź witrynę projektu Gutenberg
(http://www.gutenberg.org/) i wybierz kilka innych książek, które chciałbyś 
przeanalizować. Pobierz pliki tekstowe tych dzieł lub niezmodyfikowany zwykły
tekst skopiuj z przeglądarki internetowej do pliku tekstowego w komputerze.
Za pomocą metody <em>count()</em> możesz sprawdzić, ile razy dane słowo lub 
wyrażenie występuje w ciągu tekstowym. Na przykład w przedstawionym poniżej
fragmencie kodu sprawdzamy, ile razy słowo za występuje w ciągu tekstowym:
</p>
<pre class="code-block">
&gt;&gt;&gt; line = "Za górami, za lasami, za dolinami pobili się dwaj górale
ciupagami."
&gt;&gt;&gt; line.count('za')
2
&gt;&gt;&gt; line.lower().count('za')
3
</pre>
<p>
Zwróć uwagę na to, że konwersja ciągu tekstowego na zapisany małymi 
literami (do tego służy funkcja <em>lower()</em>, którą poznałeś już wcześniej) 
powoduje
przechwycenie wszystkich wystąpień sprawdzanego słowa niezależnie od sposobu 
jego formatowania.
Utwórz program odczytujący pobrane wcześniej z projektu Gutenberg pliki 
tekstowe, a następnie określający, ile razy słowo the występuje w każdym z nich.
Otrzymany wynik będzie jedynie przybliżony, ponieważ uwzględnia również
słowa zawierające 'za', np. 'zachód' lub 'zabawa'. Spróbuj zliczyć 
wystąpienia 'za ' (wraz ze spacją w ciągu tekstowym) i zobacz, o ile mniejsza 
będzie to liczba.
</p>
<h3 id="1.10.11.exerc">10.11. Ulubiona liczba</h3>
<p>
Utwórz program, który prosi użytkownika o podanie
ulubionej liczby. Za pomocą funkcji <em>json.dump()</em> zapisz tę liczbę w 
pliku. 
Następnie utwórz oddzielny program odczytujący ulubioną liczbę użytkownika i
wyświetlający komunikat w stylu: 
<code class="code-inline">„Znam Twoją ulubioną liczbę, to _____”.</code>
</p>
<h3 id="1.10.12.exerc">10.12. Zapamiętana ulubiona liczba</h3>
<p>
Oba programy utworzone w poprzednim 
ćwiczeniu połącz w jednym pliku. Jeżeli ulubiona liczba została zapisana
w pliku, wyświetl ją użytkownikowi. W przeciwnym razie poproś użytkownika
o podanie ulubionej liczby i zapisz ją w pliku. Uruchom ten program 
dwukrotnie i upewnij się, że działa prawidłowo.
</p>
<h3 id="1.10.13.exerc">10.13. Weryfikacja użytkownika.</h3>
<p>
W ostatniej wersji programu 
<em>remember_me.py</em> przyjęto założenie, że użytkownik już wcześniej podał 
swoje 
imię, lub też program został uruchomiony po raz pierwszy. Powinniśmy 
zmodyfikować ten program na wypadek, gdyby bieżący użytkownik nie był tą 
osobą, która ostatnio korzystała z tego programu.
W funkcji <em>greet_user()</em>, zanim za pomocą odpowiedniego komunikatu 
powitasz istniejącego już użytkownika, zapytaj go, czy podane imię jest 
poprawne.
Jeżeli nie jest, należy wywołać funkcję <em>get_new_username()</em> w celu 
użycia prawidłowego imienia.
</p>
<h2 id="1.11.ch">Rozdział 11:</h2>
<h3 id="1.11.1.exerc">11.1. Miasto, państwo</h3>
<p>
Przygotuj funkcję akceptującą dwa parametry: <em>nazwy</em>
<em>miasta</em> i <em>państwa</em>. Wartością zwrotną tej funkcji powinien być
pojedynczy
ciąg tekstowy w postaci Miasto, Państwo, na przykład Santiago, Chile. Gotową
funkcję umieść w module o nazwie <em>city_functions.py</em>.
Utwórz plik o nazwie <em>test_cities.py</em> przeznaczony do przetestowania 
przygotowanej wcześniej funkcji (pamiętaj o konieczności zaimportowania 
modułu unittest oraz funkcji, która ma zostać sprawdzona). Następnie w pliku
<em>test_cities.py</em> zdefiniuj funkcję o nazwie <em>test_city_country()</em>
odpowiedzialną
za sprawdzenie, czy wywołanie utworzonej w poprzednim ćwiczeniu funkcji,
na przykład z wartościami <em>santiago</em> i <em>chile</em>, spowoduje wygenerowanie
oczekiwanego ciągu tekstowego. Uruchom plik <em>test_cities.py</em> i upewnij 
się, że test <em>test_city_country()</em> zostaje zaliczony.
</p>
<h3 id="1.11.2.exerc">11.2. Populacja</h3>
<p>
Zmodyfikuj przygotowaną wcześniej funkcję, aby wymagała
podania trzeciego argumentu — populacji (<em>population</em>). Teraz wartością
zwrotną funkcji powinien być ciąg tekstowy w postaci Miasto, Państwo - 
populacja xxx, na przykład Santiago, Chile - populacja 5000000. Ponownie 
uruchom <em>test_cities.py</em>. Upewnij się, że tym razem test zdefiniowany w 
metodzie <em>test_city_country()</em> będzie niezaliczony.
Zmodyfikuj funkcję, aby parametr population był opcjonalny. Ponownie 
uruchom <em>test_cities.py</em> i upewnij się, że również teraz test 
zdefiniowany w metodzie <em>test_city_country()</em> zostanie zaliczony.
Utwórz drugi test o nazwie <em>test_city_country_population()</em>, 
sprawdzający, czy można wywołać funkcję z wartościami <em>'santiago'</em>, 
<em>'chile'</em> i 
<em>'population=5000000'</em>. Raz jeszcze uruchom 
<em>test_cities.py</em> i upewnij się, że 
nowy test został zaliczony.
</p>
<h3 id="1.11.3.exerc">11.3. Pracownik</h3>
<p>
Przygotuj klasę o nazwie <em>Employee</em>. Metoda <em>__init__()</em>
powinna pobierać imię, nazwisko i roczne wynagrodzenie, a następnie 
zapisywać te informacje w postaci atrybutów. Utwórz metodę o nazwie 
<em>give_raise()</em>, która spowoduje zwiększenie wynagrodzenia domyślnie o 
5000 zł,
choć zaakceptuje także inną kwotę.
Przygotuj zestaw testów dla klasy <em>Employee</em>. Utwórz dwie metody testowe
<em>test_give_default_raise()</em> i <em>test_give_custom_raise()</em>. 
Wykorzystaj metodę
<em>setUp()</em>, aby uniknąć konieczności tworzenia nowego egzemplarza klasy
<em>Employee</em> w każdej metodzie testowej. Wykonaj zestaw testów i upewnij 
się, że oba testy zostaną zaliczone.
</p>
<h1 id="2.part">Część II - Aplikacje internetowe</h1>
<h2 id="2.1.ch">Rozdział 18:</h2>
<h3 id="2.1.1.exerc">18.1. Nowe projekty</h3>
<p>
Aby jeszcze lepiej poznać możliwości oferowane przez
framework <em>Django</em>, utwórz kilka pustych projektów i zobacz, z czego się 
składają. Utwórz nowy katalog o prostej nazwie, takiej jak <em>snap_gram</em>
lub <em>insta_chat</em>
(na zewnątrz katalogu <em>learning_log</em>), przejdź do nowego katalogu w 
powłoce
i utwórz środowisko wirtualne. Zainstaluj <em>Django</em> i wydaj polecenie 
<code class="code-inline">django-admin.py startproject snap_gram .</code> 
(upewnij się, że umieściłeś kropkę na końcu polecenia).
Zajrzyj do plików i katalogów utworzonych przez powyższe polecenie i 
porównaj je z zawartością projektu <em>Learning Log</em>. Procedurę powtórz 
kilkukrotnie, aż będziesz wiedzieć, co <em>Django</em> tworzy w nowym projekcie. 
Następnie usuń katalogi niepotrzebnych Ci projektów.
</p>
<h3 id="2.1.2.exerc">18.2. Krótkie wpisy</h3>
<p>
Metoda <em>__str__()</em> w modelu <em>Entry</em> aktualnie powoduje
dołączenie wielokropka do każdego egzemplarza klasy <em>Entry</em>, gdy 
<em>Django</em>
wyświetla go w witrynie administracyjnej bądź w powłoce. Do wymienionej
metody dodaj polecenie <em>if</em>, które spowoduje dodanie wielokropka tylko 
dla
wpisów dłuższych niż 50 znaków. Za pomocą witryny administracyjnej dodaj
wpis krótszy niż 50 znaków i sprawdź, czy w trakcie jego wyświetlania jest
dołączany wielokropek.
</p>
<h3 id="2.1.3.exerc">18.3. API Django</h3>
<p>
Podczas tworzenia kodu pozwalającego uzyskać dostęp do
danych w projekcie przygotowujesz tak zwane zapytanie. Przejrzyj dostępną
na stronie <em>https://docs.djangoproject.com/en/2.2/topics/db/queries/ </em>
dokumentację dotyczącą tworzenia zapytań pobierających dane. 
Większość informacji na podanej stronie będzie dla Ciebie nowością, ale 
staną się użyteczne, gdy zaczniesz pracować nad własnymi projektami.
</p>
<h3 id="2.1.4.exerc">18.4. Pizzeria</h3>
<p>
Utwórz nowy projekt o nazwie pizzeria wraz z aplikacją o 
nazwie <em>pizzas</em>. Zdefiniuj model <em>Pizza</em> wraz z atrybutem 
<em>name</em>, który będzie 
przechowywał wartości takie jak hawajska lub mięsna. Zdefiniuj drugi model 
o nazwie <em>Topping</em> wraz z atrybutami <em>pizza</em> i <em>name</em>. 
Atrybut <em>pizza</em> powinien 
być kluczem zewnętrznym dla modelu <em>Pizza</em>, natomiast atrybut 
<em>name</em> powinien 
przechowywać wartości takie jak ananas, bekon i sos.
Zarejestruj oba modele w witrynie administracyjnej. W tej witrynie wprowadź
pewne nazwy pizzy i dodatków. Za pomocą powłoki przejrzyj wprowadzone
dane.
</p>
<h3 id="2.1.5.exerc">18.5. Jadłospis</h3> 
<p>
Rozważ aplikację ułatwiającą użytkownikom przygotowanie
jadłospisu na cały tydzień. Utwórz nowy katalog o nazwie <em>meal_planner</em> 
i rozpocznij w nim pracę nad nowym projektem <em>Django</em>. Następnie utwórz 
nową
aplikację o nazwie <em>meal_plans</em>. Przygotuj prostą stronę główną dla tego 
projektu.
</p>
<h3 id="2.1.6.exerc">18.6. Strona główna pizzerii</h3>
<p>
Dodaj stronę główną do projektu pizzerii, nad którym pracę rozpocząłeś w 
ćwiczeniu 18.4.
</p>
<h3 id="2.1.7.exerc">18.7. Dokumentacja szablonów</h3> 
<p>
Przejrzyj dokumentację szablonów <em>Django</em>,
którą znajdziesz na stronie 
<em>https://docs.djangoproject.com/en/2.2/ref/templates/</em>.
Zawsze możesz do niej powrócić, gdy będziesz pracować nad własnymi projektami.
</p>
<h3 id="2.1.8.exerc">18.8. Strony pizzerii.</h3>
<p>
Do projektu pizzerii utworzonego w ćwiczeniu 18.6
dodaj stronę wyświetlającą nazwy dostępnych rodzajów pizzy. Następnie
połącz nazwę każdej pizzy ze stronę wyświetlającą dostępne dodatki do 
pizzy. Upewnij się, że użyłeś dziedziczenia szablonów, aby efektywnie 
tworzyć strony.
</p>
<h2 id="2.2.ch">Rozdział 19:</h2>
<h3 id="2.2.1.exerc">19.1. Blog</h3>
<p>
Rozpocznij pracę nad nowym projektem <em>Django</em> o nazwie <em>Blog</em>.
W tym projekcie utwórz aplikację o nazwie <em>blogs</em>, zdefiniuj w niej 
model
<em>BlogPost</em>. Model powinien mieć kolumny takie jak <em>title</em>, 
<em>text</em> i <em>date_added</em>.
Utwórz superużytkownika dla projektu, a następnie wykorzystaj witrynę 
administracyjną do przygotowania kilku krótkich postów. Strona główna 
powinna wyświetlać wszystkie posty w kolejności chronologicznej.
Przygotuj jeden formularz pozwalający na tworzenie nowych postów oraz
drugi przeznaczony do edycji już istniejących. Wypełnij formularze i 
upewnij się, że działają prawidłowo.
</p>
<h3 id="2.2.2.exerc">19.2. Konta bloga.</h3>
<p>
Do projektu bloga zapoczątkowanego w ćwiczeniu 19.1
dodaj systemu rejestracji i uwierzytelniania użytkowników. Upewnij się, że
zalogowany użytkownik ma wyświetloną na ekranie swoją nazwę użytkownika,
natomiast niezarejestrowany otrzymuje dostęp do strony pozwalającej mu na
dokonanie rejestracji.
</p>
<h3 id="2.2.3.exerc">19.3. Refaktoryzacja</h3>
<p>
W pliku <em>views.py</em> mamy dwa miejsca, w których 
sprawdzamy, czy użytkownik będący właścicielem tematu to aktualnie zalogowa
ny użytkownik. Kod odpowiedzialny za tego rodzaju sprawdzenie umieść w 
funkcji o nazwie <em>check_topic_owner()</em> i wywołuj ją, gdy zajdzie 
potrzeba.
</p>
<h3 id="2.2.4.exerc">19.4. Ochrona strony new_entry.</h3>
<p>
Użytkownik może dodać nowy wpis do
tematu należącego do innego użytkownika. W tym celu wystarczy podać adres
<em>URL</em> wraz z identyfikatorem tematu, którego właścicielem jest inny 
użytkownik. Zastosuj ochronę przed tego rodzaju atakami i sprawdź przed 
zapisaniem nowego wpisu, czy bieżący użytkownik jest właścicielem tematu, 
do którego ma zostać dodany ten wpis.
</p>
<h3 id="2.2.5.exerc">19.5. Ochrona bloga</h3>
<p>
W budowanym projekcie bloga upewnij się, że każdy
post będzie powiązany z określonym użytkownikiem. Zagwarantuj, że 
wszystkie posty są dostępne publicznie, ale tylko zarejestrowani 
użytkownicy mogą dodawać nowe posty i edytować te istniejące. Zanim 
zostanie przetworzony formularz, w widoku pozwalającym użytkownikowi na 
edycję postu sprawdź, czy użytkownik edytuje własny post.
</p>
<h2 id="2.3.ch">Rozdział 20:</h2>
<h3 id="2.3.1.exerc">20.1. Inne formularze</h3>
<p>
Style <em>Bootstrapa</em> zastosowaliśmy na stronach <em>login</em>
i <em>add_topic</em>. Wprowadź podobne zmiany w pozostałych stronach opartych na
formularzach: <em>new_entry</em>, <em>edit_entry</em> i <em>register</em>.
</p>
<h3 id="2.3.2.exerc">20.2. Nadanie stylu blogowi</h3>
<p>
Wykorzystaj bibliotekę <em>Bootstrap</em> do nadania 
stylów projektowi bloga, który utworzyłeś w ćwiczeniach do poprzedniego 
rozdziału.
</p>
<h3 id="2.3.3.exerc">20.3. Wdrożenie bloga</h3>
<p>
Przeprowadź wdrożenie w <em>Heroku</em> projektu bloga,
nad którym pracujesz. Aby zapewnić wdrożonej aplikacji względne 
bezpieczeństwo, upewnij się, że przypisałeś opcji <em>DEBUG</em> wartość 
<em>False</em>, aby w przypadku
problemów użytkownicy nie widzieli wyświetlonej pełnej strony błędu 
<em>Django</em>.
</p>
<h3 id="2.3.4.exerc">20.4. Więcej błędów 404</h3>
<p>
Funkcja <em>get_object_or_404()</em> powinna być używana
również w widokach generowanych przez funkcje <em>new_entry()</em> i 
<em>edit_entry()</em>.
Wprowadź odpowiednie zmiany, a następnie przetestuj je, podając adres 
<em>URL</em>
taki jak <em>http://localhost:8000/new_entry/999/</em> i sprawdzając, czy na 
pewno otrzymujesz komunikat błędu o kodzie <em>404</em>.
</p>
<h3 id="2.3.5.exerc">20.5. Rozbudowa aplikacji Learning Log</h3>
<p>
Dodaj jedną funkcję do aplikacji
Learning Log, a następnie przekaż zmiany do serwera produkcyjnego. Spróbuj
wprowadzić niewielką zmianę, na przykład nieco obszerniejszy opis 
przeznaczenia projektu wyświetlany na stronie głównej. Następnie postaraj 
się dodać trochę bardziej zaawansowaną funkcję, na przykład możliwość 
publicznego udostępnienia tematu przez jego właściciela. Taka zmiana będzie
wymagała użycia atrybutu o nazwie <em>public</em> jako części modelu 
<em>Topic </em>
(wartością domyślną wymienionego atrybutu powinno być <em>False</em>) oraz 
elementu 
formularza na stronie <em>new_topic</em> pozwalającego użytkownikowi na 
oznaczenie 
tematu jako prywatnego lub publicznego. 
Następnie trzeba będzie przeprowadzić migrację
projektu i zmodyfikować kod w pliku <em>views.py</em>, aby tematy publiczne mogły
być wyświetlane również przez nieuwierzytelnionych użytkowników. Pamiętaj
o migracji bazy danych w serwerze produkcyjnym po przekazaniu 
uaktualnionego projektu do <em>Heroku</em>.
</p>
