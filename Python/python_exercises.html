<h1>Część I - Python.</h1>
<h2 id="1.ch">Rozdział 1:</h2>
<h3 id="1.1.exerc">1.1. Witryna python.org</h3> 
<p>
  Zapoznaj się ze stroną domową Pythona (http://python.org/) 
  i spróbuj wyszukać interesujące Cię tematy. Gdy zdobędziesz
  nieco więcej doświadczenia w programowaniu w Pythonie, poszczególne części
  tej witryny staną się dla Ciebie znacznie użyteczniejsze.
<p>
<h3 id="1.2.exerc">1.2. Błędy w programie typu „Witaj, świecie!”</h3>
<p>
  Otwórz utworzony w tym 
  rozdziale plik hello_world.py. Wprowadź dowolny błąd w wierszu kodu, a 
  następnie uruchom program. Czy potrafisz wprowadzić zmianę powodującą 
  wygenerowanie komunikatu błędu? Czy ten komunikat błędu ma dla Ciebie sens?
  Czy potrafisz wprowadzić zmianę niepowodującą wygenerowania błędu? Na
  jakiej podstawie uważasz, że ta zmiana nie jest błędem?
</p>
<h3 id="1.3.exerc">1.3. Niczym nieograniczone umiejętności</h3>
<p>
  Gdybyś posiadał nieograniczone
  umiejętności w zakresie programowania, jaki program byś stworzył? Dzięki tej
  książce masz nauczyć się programować. Jeżeli będziesz miał na uwadze pewien
  cel, który sam sobie wyznaczysz, zyskasz możliwość częściowego 
  wykorzystania nowo nabytych umiejętności. Teraz jest więc doskonały moment 
  na określenie tego, co chciałbyś stworzyć. Dobrym rozwiązaniem jest 
  prowadzenie dziennika „idei”, do którego będziesz mógł się odwoływać, 
  rozpoczynając pracę nad nowym projektem. Poświęć kilka minut na opisanie 
  trzech programów, które chciałbyś stworzyć.
</p>
<h2 id="2.ch">Rozdział 2:</h2>
<p>
  Utwórz oddzielne programy dla każdego z poniższych ćwiczeń. Poszczególne
  programy umieszczaj w plikach o nazwach zgodnych ze standardowymi konwencjami
  Pythona, czyli zawierających jedynie małe litery i znaki 
  podkreślenia, na przykład prosty_komunikat.py i proste_komunikaty.py.
</p>
<h3 id="2.1.exerc">2.1. Prosty komunikat</h3>
<p>
  Umieść komunikat w zmiennej, a następnie wyświetl go.
</p>
<h3 id="2.2.exerc">2.2. Proste komunikaty</h3>
<p>
  Umieść komunikat w zmiennej, a następnie go
  wyświetl. Później zmień wartość zmiennej tak, aby zawierała inny komunikat,
  i ten nowy komunikat również wyświetl.
</p>
<h3 id="2.3.exerc">2.3. Osobiste powitanie</h3>
<p>
  Zapisz w zmiennej imię osoby, a następnie wyświetl
  dla niej komunikat powitania. Komunikat powinien być prosty, na przykład
  „Witaj, Eryk! Czy chcesz dzisiaj poznawać Pythona?”.
</p>
<h3 id="2.4.exerc">2.4. Wielkość liter w imionach</h3>
<p>
  Zapisz w zmiennej imię osoby, a następnie
  wyświetl je za pomocą małych liter, wielkich liter oraz z użyciem wielkiej 
  litery jako pierwszej litery imienia.
</p>
<h3 id="2.5.exerc">2.5. Sławny cytat</h3> 
<p>
  Odszukaj cytat sławnej osoby, którą cenisz. Wyświetl ten
  cytat wraz z imieniem i nazwiskiem jego autora. Wygenerowane dane wyjściowe
  powinny wyglądać tak, jak pokazałem poniżej, łącznie ze znakami cytowania:
  Albert Einstein powiedział kiedyś: "Osoba, która nigdy nie popełniła błędu,
  jest kimś, kto nigdy nie próbował niczego nowego".
</p>
<h3 id="2.6.exerc">2.6. Sławny cytat 2</h3>
<p>
  Powtórz ćwiczenie 2.5, ale tym razem imię i nazwisko
  autora cytatu umieść w zmiennej o nazwie famous_person. Następnie przygotuj
  komunikat i umieść go w nowej zmiennej o nazwie message. Na koniec wyświetl
  komunikat.
</p>
<h3 id="2.7.exerc">2.7. Usunięcie białych znaków z imienia</h3>
<p>
  Zapisz w zmiennej imię osoby
  wraz z pewnymi białymi znakami na początku i końcu imienia. Upewnij się,
  że co najmniej raz użyłeś sekwencji \t i \n.
</p>
<p>
  Wyświetl to imię wraz ze znakami odstępu. Następnie wyświetl je jeszcze trzy
  razy, ale za każdym razem wykorzystaj jedną z metod przeznaczonych do
  usuwania białych znaków: lstrip(), rstrip() i strip().
</p>
<h3 id="2.8.exerc">2.8. Liczba osiem</h3>
<p>
  Zapisz operacje dodawania, odejmowania, mnożenia i 
  dzielenia, których wynikiem będzie liczba 8. Upewnij się, że użyłeś funkcji 
  print(), aby wyświetlić wyniki. Powinieneś utworzyć cztery wiersze, które 
  będą wyglądały tak jak ten poniżej:
</p>
<pre class="code-block">
print(5 + 3)
</pre>
<p>
  Wygenerowane dane wyjściowe powinny składać się po prostu z czterech wierszy
  wraz z liczbą 8 pojawiającą się jednokrotnie w każdym z nich.
</p>
<h3 id="2.9.exerc">2.9. Ulubiona liczba</h3>
<p>
  Umieść w zmiennej ulubioną liczbę. Następnie 
  używając tej zmiennej, utwórz komunikat ujawniający tę ulubioną liczbę. 
  Wyświetl ten komunikat.
</p>
<h3>2.10. Dodawanie komentarzy</h3>
<p>
  Wybierz dwa utworzone dotąd programy
  i umieść w nich przynajmniej po jednym komentarzu. Jeżeli nie masz nic 
  ciekawego do napisania z powodu prostoty dotychczasowych programów, wpisz
  na początku pliku po prostu imię i datę. Następnie dodaj jedno zdanie 
  opisujące przeznaczenie danego programu.
</p>

<h3>2.11. Zen Pythona</h3> 
<p>
  Wydaj polecenie import this w powłoce Pythona i przejrzyj
  reguły, które nie zostały przedstawione w tym rozdziale.
</p>
<h2 id="3.ch">Rozdział 3:</h2>
<p>
  Wypróbuj poniższe krótkie programy, aby zdobyć nieco doświadczenia w pracy
  z listami Pythona. Możesz utworzyć nowy katalog dla ćwiczeń w poszczególnych
  rozdziałach, aby tym samym trochę je uporządkować.
</p>
<h3 id="3.1.exerc">3.1. Imiona</h3>
<p>
  Utwórz listę o nazwie names i umieść na niej imiona kilku 
  przyjaciół. Wyświetl wszystkie imiona przez uzyskanie dostępu do 
  poszczególnych elementów listy (za każdym razem do jednego).
</p>
<h3 id="3.2.exerc">3.2. Powitania</h3>
<p>
  Rozpocznij od listy utworzonej w ćwiczeniu 3.1, ale zamiast
  samego imiona osoby wyświetl komunikat, który będzie jej dotyczył. Tekst
  wszystkich komunikatów powinien pozostać taki sam, ale mają być one 
  spersonalizowane dzięki wykorzystaniu imienia konkretnej osoby.
</p>
<h3 id="3.3.exerc">3.3. Twoja własna lista</h3>
<p>
  Zastanów się nad ulubionymi środkami transportu,
  na przykład motocykl lub samochód, a następnie utwórz listę przechowującą
  wiele przykładów. Wykorzystaj tę listę do wyświetlenia kilku zdań o jej 
  elementach, na przykład „Chciałbym mieć motocykl Honda”.
</p>
<h3 id="3.4.exerc">3.4. Lista gości</h3>
<p>
  Jeżeli mógłbyś zaprosić kogokolwiek na obiad, żyjącego lub
  nieżyjącego, to kogo byś zaprosił? Utwórz listę zawierającą przynajmniej 
  trzy osoby, które chciałbyś zaprosić na obiad. Następnie wykorzystaj tę 
  listę do wyświetlenia dla każdej z tych osób komunikatu zapraszającego ją 
  na obiad.
</p>
<h3 id="3.5.exerc">3.5. Zmiana listy gości</h3>
<p>
Dowiedziałeś się, że jedna z zaproszonych osób nie
może przyjść na obiad. Konieczne jest więc wysłanie następnych zaproszeń.
Zastanów się, kogo w takim razie jeszcze zaprosisz.
<p>
<ul class="special_list">
  <li> Pracę rozpocznij od programu utworzonego w ćwiczeniu 3.4. Na jego
      końcu umieść polecenie print() wyświetlające komunikat z informacją,
      który z zaproszonych gości nie może przyjść.</li>
  <li> Zmodyfikuj listę i dane gościa, który nie będzie mógł przybyć na obiad,
      zastąp danymi nowej zaproszonej osoby.</li>
  <li> Wyświetl drugi zestaw komunikatów z zaproszeniem, po jednym
      komunikacie dla każdej osoby znajdującej się na liście.</li>
</ul>
<h3 id="3.6.exerc">3.6. Więcej gości</h3>
<p>
Znalazłeś większy stół, co oznacza więcej miejsca dla 
gości. Zastanów się więc nad jeszcze trzema osobami, które mógłbyś zaprosić
na obiad.
</p>
<ul class="special_list">
  <li> Pracę rozpocznij od programu utworzonego w ćwiczeniach 3.4 i 3.5.
      Na jego końcu umieść polecenie print() wyświetlające komunikat o 
      znalezieniu większego stołu.</li>
  <li> Za pomocą metody insert() dodaj nowego gościa na początku listy.</li>
  <li> Za pomocą metody insert() dodaj nowego gościa w środku listy.</li>
  <li> Za pomocą metody append() dodaj nowego gościa na końcu listy.</li>
  <li> Wyświetl nowy zestaw komunikatów z zaproszeniem, po jednym
        komunikacie dla każdej osoby znajdującej się na liście.</li>
</ul>
<h3 id="3.7.exerc">3.7. Kurcząca się lista gości</h3>
<p>
Okazało się, że większy stół nie zostanie 
dostarczony na czas i dlatego masz miejsce dla jedynie dwóch gości.
</p>
<ul class="special_list">
  <li> Pracę rozpocznij od programu utworzonego w ćwiczeniu 3.6. Dodaj
      nowy wiersz wyświetlający komunikat, że na obiad możesz zaprosić
      tylko dwie osoby.</li>
  <li> Za pomocą metody pop() usuwaj po jednym gościu z listy, aż zostaną
      na niej tylko dwie osoby. Po usunięciu każdej osoby wyświetlaj
      przeznaczony dla niej komunikat z przeprosinami za brak możliwości
      zaproszenia jej na obiad</li>
  <li> Obu osobom pozostałym na liście wyświetl spersonalizowany komunikat
      z zaproszeniem na obiad.</li>
  <li> Użyj polecenia del do usunięcia dwóch ostatnich osób z listy, która w 
      ten sposób powinna stać się pusta. Na koniec wyświetl listę, aby 
      upewnić się, że faktycznie jest pusta.</li>
</ul>
<h3 id="3.8.exerc">3.8. Zwiedzaj świat</h3>
<p>
Pomyśl o pięciu miejscach na świecie, które chciałbyś
odwiedzić.
</p>
<ul class="special_link">
  <li> Wszystkie miejsca umieść na liście i upewnij się, że nie jest ona 
      ułożona alfabetycznie.</li>
  <li> Wyświetl listę w jej pierwotnej kolejności. Nie przejmuj się eleganckim
      wyświetleniem listy, a po prostu wyświetl ją jako zwykłą listę Pythona.
  </li>
  <li> Za pomocą funkcji sorted() wyświetl listę w kolejności alfabetycznej
      bez modyfikacji rzeczywistej listy.</li>
  <li> Ponownie wyświetl listę początkową, aby pokazać, że nie została
      zmodyfikowana.</li>
  <li> Za pomocą funkcji sorted() wyświetl listę w odwrotnej kolejności
      alfabetycznej bez modyfikacji rzeczywistej listy.</li>
  <li> Ponownie wyświetl listę początkową, aby pokazać, że nie została
      zmodyfikowana.</li>
  <li> Za pomocą metody reverse() zmień kolejność listy, a następnie wyświetl
      ją, aby potwierdzić zmianę kolejności.</li>
  <li> Ponownie wykorzystaj metodę reverse() do zmiany kolejności listy.
      Wyświetl ją, aby pokazać, że powróciła do pierwotnej kolejności.</li>
  <li> Za pomocą metody sort() zmień kolejność listy na alfabetyczną,
      a następnie wyświetl ją, aby potwierdzić zmianę kolejności.</li>
  <li> Za pomocą metody sort() zmień kolejność listy na odwrotnie alfabetyczną,
      a następnie wyświetl ją, aby potwierdzić zmianę kolejności.</li>
</ul>
<h3 id="3.9.exerc">3.9. Goście na obiad</h3>
<p>
Pracę rozpocznij od jednego z programów utworzonych w
ćwiczeniach od 3.4 do 3.7. Za pomocą funkcji len() wyświetl komunikat 
wskazujący liczbę osób, które zostały zaproszone na obiad.
</p>

<h3 id="3.10.exerc">3.10. Każda funkcja.</h3>
<p>
Zastanów się, jakie informacje mógłbyś umieścić na 
liście. Na przykład utwórz listę gór, rzek, państw, miast, języków lub 
czegokolwiek innego. Przygotuj program, który będzie tworzył listę 
przechowującą te informacje i używał co najmniej jeden raz każdej funkcji 
wprowadzonej w tym rozdziale.
</p>
<h3 id="3.11.exerc">3.11. Celowy błąd</h3> 
<p>
Jeżeli jeszcze w żadnym z tworzonych programów nie
spotkałeś się z błędem indeksu, spróbuj go teraz wywołać. W dowolnym 
programie tak zmień wartość indeksu, aby nastąpiło zgłoszenie błędu indeksu.
Zanim zamkniesz plik programu, upewnij się, że usunąłeś błąd.
</p>
<h2 id="4.ch">Rozdział 4:</h2>

4.1. Pizza. Pomyśl o przynajmniej trzech rodzajach pizzy. Umieść te nazwy
na liście, a następnie wyświetl je za pomocą pętli for.
   Zmodyfikuj pętlę for w taki sposób, aby zamiast samej nazwy pizzy
    wyświetlała zdanie wykorzystujące tę nazwę. Dla każdego rodzaju pizzy
    powinieneś mieć jeden wiersz danych wyjściowych zawierający proste
    zdanie w stylu: „Lubię pizzę pepperoni”.
   Poza blokiem pętli, na końcu programu dodaj zdanie informujące o tym,
    jak bardzo lubisz pizzę. Wygenerowane dane wyjściowe powinny więc
    składać się z co najmniej trzech zdań o Twoich ulubionych rodzajach 
    pizzy oraz jednego zdania dodatkowego w stylu: „Naprawdę uwielbiam 
    pizzę!”.

4.2. Zwierzęta. Spróbuj znaleźć trzy różne zwierzęta charakteryzujące się
podobnymi cechami. Umieść ich nazwy na liście, a następnie wyświetl je za
pomocą pętli for.
   Zmodyfikuj program w taki sposób, aby wyświetlał zdanie dotyczące danego
    zwierzęcia, na przykład „Pies jest prawdziwym przyjacielem człowieka”.
   Na końcu programu umieść zdanie wskazujące na jakieś podobieństwo
    między wymienionymi wcześniej zwierzętami. To może być zdanie w stylu:
    „Wszystkie wymienione powyżej zwierzęta są wspaniałe!”.

4.3. Odliczanie do dwudziestu. Użyj pętli for do wyświetlenia liczb od 1 do 
20 włącznie.

4.4. Milion. Utwórz listę liczb od jednego do miliona, a następnie wyświetl 
ją za pomocą pętli for. (Jeżeli proces wyświetlania danych wyjściowych trwa
zbyt długo, zatrzymaj go przez naciśnięcie klawiszy Ctrl+C lub po prostu 
przez zamknięcie okna danych wyjściowych).

4.5. Sumowanie do miliona. Utwórz listę liczb od jednego do miliona, a nas-
tępnie za pomocą funkcji min() i max() sprawdź, czy lista faktycznie zaczyna
się od wartości jeden i kończy na milionie. Ponadto wykorzystaj funkcję 
sum(), aby zobaczyć, jak szybko Python może dodać milion liczb.

4.6. Listy nieparzyste. Za pomocą trzeciego argumentu funkcji range() utwórz
listę liczb nieparzystych z zakresu od 1 do 20, a następnie wyświetl je za 
pomocą pętli for.

4.7. Trzy. Utwórz listę liczb od 3 do 30 podniesionych do trzeciej potęgi, 
a następnie wyświetl zawartość listy za pomocą pętli for.

4.8. Sześcian. Liczba podniesiona do trzeciej potęgi jest nazywana 
sześcianem. Na przykład sześcian liczby 2 jest zapisywany w Pythonie jako 
2**3. Utwórz listę pierwszych dziesięciu sześcianów (to znaczy liczb od 1 
do 10 podniesionych do trzeciej potęgi), a następnie wyświetl je za pomocą 
pętli for.

4.9. Sześcian za pomocą listy składanej. Wykorzystaj listę składaną do 
wygenerowania listy pierwszych dziesięciu sześcianów.

4.10. Wycinki. Pracę rozpocznij od jednego z programów utworzonych w tym
rozdziale, a następnie na końcu dodaj kilka wierszy kodu wykonujących 
wymienione poniżej zadania:
   Wyświetlenie komunikatu „Pierwsze trzy elementy listy to:”. Następnie
    za pomocą wycinka wyświetl trzy pierwsze elementy listy.
   Wyświetlenie komunikatu „Trzy elementy w środku listy to:”. Następnie
    za pomocą wycinka wyświetl trzy elementy znajdujące się w środku listy.
   Wyświetlenie komunikatu „Ostatnie trzy elementy listy to:”. Następnie
    za pomocą wycinka wyświetl trzy ostatnie elementy listy.

4.11. Moja pizza, Twoja pizza. Pracę rozpocznij od programu utworzonego
w ćwiczeniu 4.1 we wcześniejszej części rozdziału. Utwórz kopię listy z 
pizzami i nadaj jej nazwę friend_pizzas. Teraz wykonaj wymienione poniżej 
zadania:
   Dodaj nową pizzę do listy początkowej.
   Dodaj pizzę (inną niż w poprzednim punkcie) do listy friend_pizzas.
   Sprawdź, czy faktycznie masz dwie oddzielne listy. Wyświetl komunikat
    „Moje ulubione rodzaje pizzy to:”, a następnie użyj pętli for
    do wyświetlenia zawartości pierwszej listy. Teraz wyświetl komunikat
    „Ulubione rodzaje pizzy mojego przyjaciela to:” i za pomocą pętli for
    wyświetl zawartość drugiej listy. Upewnij się, że każda nowa pizza 
    została umieszczona na odpowiedniej liście.

4.12. Więcej pętli. We wszystkich programach foods.py przedstawionych w tym
rozdziale unikałem użycia pętli for, aby zaoszczędzić nieco miejsca. Wybierz
dowolną wersję programu foods.py, a następnie utwórz dwie pętle for w celu
wyświetlenie obu list potraw.

4.13. Bufet. Restauracja w stylu bufetu oferuje jedynie pięć prostych 
potraw. Wymień więc pięć prostych potraw i umieść je w krotce.
   Za pomocą pętli for wyświetl wszystkie potrawy oferowane przez
    restaurację.
   Spróbuj zmodyfikować jeden z elementów i upewnij się, że Python
    odrzucił tę zmianę.
   Restauracja zmienia menu i zastępuje dwie dotychczasowe potrawy
    nowymi. Dodaj blok kodu nadpisujący krotkę, a następnie wykorzystaj
    pętlę for do wyświetlenia wszystkich potraw ze zmodyfikowanego menu.

4.14. Specyfikacja PEP 8. Przejrzyj specyfikację PEP 8, którą znajdziesz na
stronie https://www.python.org/dev/peps/pep-0008/. W tym momencie 
niewiele z niej skorzystasz, ale i tak warto ją przynajmniej przejrzeć.

4.15. Przegląd kodu. Wybierz trzy dowolne programy z tych, które przygoto-
wałeś w tym rozdziale, a następnie zmodyfikuj je, aby stały się zgodne z 
PEP 8.
   Używaj czterech spacji dla każdego poziomu wcięć. Jeżeli jeszcze tego
    nie zrobiłeś, skonfiguruj edytor tekstu w taki sposób, aby wstawiał 
    cztery spacje za każdym razem, gdy naciśniesz klawisz tabulacji (więcej 
    informacji na ten temat znajdziesz w dodatku B).
   Używaj mniej niż 80 znaków w każdym wierszu. W edytorze tekstu włącz
    wyświetlanie pionowej linii wskazującej położenie 80. znaku.
   W programie oszczędnie używaj pustych wierszy.

Chapter 5:

5.1. Testy warunkowe. Utwórz serię testów warunkowych. Wyświetl 
polecenia opisujące poszczególne testy oraz przewidywany wynik. Przygotowany
przez Ciebie kod powinien być podobny do poniższego:

car = 'subaru'
print("Czy car == 'subaru'? Przewiduję wartość True.")
print(car == 'subaru')
print("\nCzy car == 'audi'? Przewiduję wartość False.")
print(car == 'audi')

   Przyjrzyj się dokładnie uzyskanym wynikom i upewnij się, że zrozumiałeś,
    dlaczego wartością danego testu jest True lub False.
   Utwórz przynajmniej 10 testów. Niech co najmniej pięć z nich przyjmuje
    wartość True, a kolejne pięć wartość False.

5.2. Więcej testów warunkowych. Nie musisz ograniczać się tylko do 10
testów. Jeżeli chcesz wypróbować inne porównania, utwórz następne testy
i umieść je w pliku conditional_tests.py. Powinieneś otrzymać co najmniej po
jednym wyniku True i False dla wymienionych poniżej testów:
   Sprawdzenie równości i nierówności ciągów tekstowych.
   Test z użyciem funkcji lower().
   Testy liczbowe obejmujące sprawdzenie równości i nierówności, operacje
    większy niż i mniejszy niż, a także większy niż lub równy i mniejszy niż
    lub równy.
   Testy wykorzystujące słowa kluczowe and i or.
   Sprawdzanie, czy element znajduje się na liście.
   Sprawdzanie, czy element nie znajduje się na liście.

5.3. Kolory obcych, część 1. Wyobraź sobie zestrzelenie obcego w grze. 
Utwórz zmienną o nazwie alien_color i przypisz jej wartość 'zielony', 
'żółty' lub 'czerwony'.
   Przygotuj polecenie if sprawdzające, czy kolorem obcego jest zielony.
    Jeżeli tak, wyświetl komunikat informujący gracza, że zarobił pięć
    punktów.
   Przygotuj wersję programu zaliczającą powyższy test oraz drugą
    niezaliczającą. (Wersja kończąca się niepowodzeniem nie powinna
    generować żadnych danych wyjściowych).

5.4. Kolory obcych, część 2. Podobnie jak w ćwiczeniu 5.3 wybierz kolor dla
obcego, a następnie utwórz konstrukcję if-else.
   Jeżeli kolor obcego to zielony, wyświetl komunikat informujący gracza,
    że zarobił pięć punktów za zestrzelenie tego obcego.
   Jeżeli kolor obcego jest inny niż zielony, wyświetl komunikat 
    informujący gracza, że zarobił dziesięć punktów za zestrzelenie tego 
    obcego.
   Przygotuj wersję programu wykonującą blok if oraz drugą wykonującą
    blok else.

5.5. Kolory obcych, część 3. Przygotowaną w ćwiczeniu 5.4 konstrukcję
if-else zastąp konstrukcją if-elif-else.
   Jeżeli kolor obcego to zielony, wyświetl komunikat informujący gracza,
    że zarobił pięć punktów za zestrzelenie tego obcego.
   Jeżeli kolor obcego to żółty, wyświetl komunikat informujący gracza,
    że zarobił dziesięć punktów za zestrzelenie tego obcego.
   Jeżeli kolor obcego to czerwony, wyświetl komunikat informujący gracza,
    że zarobił piętnaście punktów za zestrzelenie tego obcego.
   Przygotuj trzy wersje programu i upewnij się, że każdy komunikat 
    zostanie wyświetlony dla odpowiedniego koloru zestrzelonego obcego.

5.6. Etapy życia. Przygotuj konstrukcję if-else ustalającą etap życia danej
osoby. Przypisz wartość zmiennej age, a następnie:
   Jeżeli osoba ma mniej niż 2 lata, wyświetl komunikat informujący, że 
  jest niemowlęciem.
   Jeżeli osoba ma co najmniej 2 lata, ale mniej niż 4, wyświetl komunikat
  informujący, że jest dzieckiem, które uczy się chodzić.
   Jeżeli osoba ma co najmniej 4 lata, ale mniej niż 13, wyświetl komunikat
  informujący, że jest dzieckiem.
   Jeżeli osoba ma co najmniej 13 lat, ale mniej niż 20, wyświetl komunikat
  informujący, że jest nastolatkiem.
   Jeżeli osoba ma co najmniej 20 lat, ale mniej niż 65, wyświetl komunikat
  informujący, że jest dorosłym.
   Jeżeli osoba ma co najmniej 65 lat, wyświetl komunikat informujący, że 
  jest seniorem.

5.7. Ulubione owoce. Przygotuj listę ulubionych owoców. Następnie utwórz
serię niezależnych poleceń if sprawdzających obecność określonych owoców
na liście.
   Utwórz listę o nazwie favorite_fruits i umieść na niej trzy ulubione
    owoce.
   Utwórz pięć poleceń if. Każde powinno sprawdzać obecność na liście
    określonego rodzaju owocu. Jeżeli owoc znajduje się na liście, w bloku
    if należy wyświetlić komunikat w stylu: „Naprawdę lubisz banany!”.

5.8. Witaj, administratorze. Przygotuj listę przynajmniej pięciu nazw 
użytkowników, zawierającą między innymi nazwę 'admin'. Wyobraź sobie, że 
tworzysz kod odpowiedzialny za powitanie użytkownika po jego zalogowaniu się
w witrynie internetowej. Przeprowadź iterację przez pętlę i dla każdego 
użytkownika wyświetl powitanie.

   Jeżeli nazwa użytkownika to 'admin', wyświetl powitanie specjalne w 
    stylu: „Witaj, admin! Czy chcesz przejrzeć dzisiejszy raport?”.
   Dla pozostałych użytkowników wyświetl zwykłe powitanie w stylu:
    „Witaj, Eryk! Dziękujemy, że ponownie się zalogowałeś”.

5.9. Brak użytkowników. Do przygotowanego w poprzednim ćwiczeniu pliku
hello_admin.py dodaj polecenie if sprawdzające, czy lista użytkowników nie
jest pusta.
   Jeżeli lista jest pusta, wyświetl komunikat w stylu: „Musimy znaleźć 
    jakichś użytkowników!”.
   Usuń wszystkich użytkowników z listy i upewnij się, że powyższy 
    komunikat został prawidłowo wyświetlony.

5.10. Sprawdzanie nazw użytkowników. Wykonaj poniższe działania w celu
utworzenia programu symulującego sposób, w jaki witryna internetowa gwa-
rantuje, że każdy użytkownik będzie miał unikatową nazwę. 
   Utwórz listę o nazwie current_users i umieść na niej przynajmniej pięć
    nazw użytkowników.
   Utwórz kolejną listę o nazwie new_users. Upewnij się, że przynajmniej
    jedna nazwa użytkownika z nowej listy znajduje się także na liście
    current_users.
   Przeprowadź iterację przez nową listę, aby sprawdzić, czy dana nazwa
    użytkownika została już wcześniej użyta. Jeśli tak, wyświetl 
    użytkownikowi komunikat o konieczności wyboru innej nazwy. Natomiast 
    jeśli dana nazwa użytkownika nie została wcześniej użyta, wyświetl 
    użytkownikowi komunikat informujący o możliwości jej wykorzystania.
   Upewnij się, że w trakcie porównywania nazw użytkowników wielkość
    liter nie ma znaczenia. Jeżeli wcześniej użyto nazwy 'Janek', nowy
    użytkownik nie może wybrać dla siebie nazwy 'JANEK'. (To wymaga
    utworzenia kopii listy current_users zawierającej zapisane małymi
    literami nazwy wszystkich użytkowników).

5.11. Liczby porządkowe. Liczby porządkowe wskazują położenie elementu
na liście, na przykład pierwszy, drugi, trzeci. W języku angielskim 
większość tego rodzaju liczb kończy się na „th”, poza liczbami 1, 2 i 3.
   Utwórz listę przechowującą liczby od 1 do 9.
   Przeprowadź iterację przez listę.
   Wykorzystaj konstrukcję if-elif-else wewnątrz pętli do prawidłowego
    wyświetlenia liczb porządkowych w języku angielskim. Wygenerowane
    dane wyjściowe powinny mieć postać 1st, 2nd, 3rd, 4th, 5th, 6th, 7th,
    8th, 9th, a każda liczba powinna znajdować się w osobnym wierszu.

5.12. Nadanie stylu konstrukcji if. Przejrzyj programy utworzone w tym
rozdziale i upewnij się, że zastosowałeś w nich odpowiednie formatowanie
testów warunkowych.

5.13. Twoje pomysły. Na tym etapie masz już znacznie większe możliwości
w zakresie programowania niż na początku książki. Powinieneś już wyraźniej
dostrzegać, jak rzeczywiste sytuacje mogą być modelowane w programach.
Możesz więc zastanowić się nad problemami, które chciałbyś rozwiązywać
we własnych programach. Zanotuj nowe idee dotyczące problemów, które
chciałbyś rozwiązać, gdy zdobędziesz jeszcze większe umiejętności w 
zakresie programowania. Zastanów się nad grami, które chciałbyś stworzyć, 
zbiorami danych, które chciałbyś przeanalizować, lub aplikacjami 
internetowymi,które chciałbyś zbudować.

Chapter 6:

6.1. Osoba. Wykorzystaj słownik do przechowywania informacji o znanej Ci
osobie. W słowniku powinny znaleźć się informacje takie jak imię, nazwisko,
wiek i miasto zamieszkania. Powinieneś więc utworzyć klucze first_name,
last_name, age i city. Następnie wyświetl wszystkie informacje przechowy-
wane w słowniku.

6.2. Ulubione liczby. Wykorzystaj słownik do przechowywania ulubionych liczb
różnych osób. Weź pod uwagę pięć osób i ich imion użyj w charakterze kluczy
słownika. Następnie ustal ich ulubione liczby i umieść je w słowniku, 
przypisując każdej osobie po jednej liczbie. Wyświetl imiona wszystkich osób
i ich ulubione liczby. Jeżeli chcesz mieć więcej frajdy podczas wykonywania 
tego ćwiczenia, zapytaj przyjaciół o ich ulubione liczby i umieść w 
programie rzeczywiste dane.

6.3. Glosariusz. Słownik Pythona można wykorzystać do przygotowania rzeczy-
wistego słownika. Jednak w celu uniknięcia niejasności nazwiemy go glosa-
riuszem.
   Wypisz sobie pięć słów z dziedziny programowania, które poznałeś
    we wcześniejszych rozdziałach. Te słowa będą kluczami w glosariuszu,
    natomiast wartościami będą znaczenia poszczególnych słów.
   Każde słowo i jego znaczenie wyświetl w postaci elegancko
    sformatowanych danych wyjściowych. Możesz w jednym wierszu
    wyświetlić słowo, dwukropek i później wyjaśnienie danego słowa.
    Ewentualnie słowo umieść w jednym wierszu, a jego wyjaśnienie
    w następnym, wciętym wierszu. Do wstawienia pustego wiersza między
    parami słowo-definicja użyj znaku nowego wiersza (\n).

6.4. Glosariusz 2. Skoro już wiesz, jak można przeprowadzić iterację przez
słownik, to zmodyfikuj kod ćwiczenia 6.3 z wcześniejszej części rozdziału. 
Zastąp serię wywołań print() pętlą przeprowadzającą iterację przez klucze i 
wartości słownika. Po upewnieniu się, że pętla działa prawidłowo, do 
glosariusza dodaj kolejnych pięć terminów związanych z Pythonem. Kiedy 
ponownie uruchomisz program, nowo dodane terminy i ich definicje powinny 
zostać automatycznie uwzględnione w wyświetlonych danych wyjściowych.

6.5. Rzeki. Utwórz słownik zawierający trzy ważne rzeki oraz kraje, przez 
które one płyną. Jedna z par klucz-wartość może mieć postać 'nil': 'egipt'.
   Wykorzystaj pętlę do wyświetlenia zdania o każdej rzece, na przykład:
    „Nil przepływa przez Egipt”.
   Wykorzystaj pętlę do wyświetlenia nazw wszystkich rzek przechowywanych
    w słowniku.
   Wykorzystaj pętlę do wyświetlenia nazw wszystkich państw
    przechowywanych w słowniku.

6.6. Ankieta. Użyj kodu znajdującego się w programie favorite_languages.py,
utworzonym nieco wcześniej w tym rozdziale.
   Utwórz listę osób, które powinny wziąć udział w ankiecie dotyczącej
    ulubionego języka programowania. Umieść na niej pewne osoby, które
    już znajdują się w słowniku, oraz te, które jeszcze nie zostały zapisane
    w słowniku.
   Przeprowadź iterację przez listę osób, które powinny wziąć udział
    w ankiecie. Jeżeli dana osoba już wzięła udział w ankiecie, wyświetl
    komunikat z podziękowaniem za jej zaangażowanie. Natomiast jeśli
    dana osoba jeszcze nie udzieliła odpowiedzi w ankiecie, wyświetl
    komunikat z zaproszeniem do wzięcia w niej udziału.

6.7. Osoby. Pracę rozpocznij od programu stworzonego w ćwiczeniu 6.1 we
wcześniejszej części rozdziału. Utwórz dwa nowe słowniki przedstawiające 
różne osoby, a następnie wszystkie trzy słowniki umieść na liście o nazwie 
people. Przeprowadź iterację przez listę osób i wyświetl wszystkie 
informacje o poszczególnych osobach.

6.8. Zwierzęta. Utwórz kilka słowników i nadaj im nazwy zwierząt. W 
poszczególnych słownikach umieść informacje o zwierzętach będących ich 
właścicielami. Następnie te słowniki powinny znaleźć się na liście o nazwie 
pets. Teraz przeprowadź iterację przez listę i wyświetl wszystkie informacje
o poszczególnych zwierzętach.

6.9. Ulubione miejsca. Utwórz słownik o nazwie favorite_places. Pomyśl
o trzech imionach i użyj ich jako kluczy słownika. Każdej osobie przypisz 
po trzy ulubione miejsca. Aby ćwiczenie stało się jeszcze bardziej 
interesujące, możesz poprosić przyjaciół o podanie ulubionych miejsc. 
Przeprowadź iterację przez słownik i wyświetl imiona wszystkich osób oraz 
ich ulubione miejsca.

6.10. Ulubione liczby. Zmodyfikuj program utworzony w ćwiczeniu 6.2 we 
wcześniejszej części rozdziału. Po zmianach każda osoba może mieć więcej niż
tylko jedną ulubioną liczbę. Wyświetl wszystkie osoby oraz ich ulubione 
liczby.

Chapter 7:

7.1. Wypożyczenie samochodu. Utwórz program, który pyta użytkownika,
jakiej marki samochód chciałby wypożyczyć. Następnie wyświetl komunikat
wraz z podaną nazwą samochodu, na przykład: „Chwileczkę, sprawdzę, czy
mamy dostępny samochód Subaru”.

7.2. Stolik w restauracji. Utwórz program pytający klienta, na ile osób chce
zarezerwować stolik. Jeżeli odpowiedzią jest liczba większa niż 8, 
powinieneś wyświetlić komunikat o konieczności zaczekania na stolik. W 
przeciwnym razie poinformuj klienta, że stolik jest gotowy.

7.3. Wielokrotność dziesięciu. Poproś użytkownika o podanie dowolnej liczby,
a następnie sprawdź, czy jest ona wielokrotnością liczby 10.

7.4. Dodatki do pizzy. Utwórz pętlę proszącą użytkownika o podanie serii
dodatków do pizzy. Działanie pętli powinno zostać zakończone, kiedy zostanie
wpisane słowo 'koniec'. Gdy użytkownik będzie podawał kolejne dodatki,
pętla powinna wyświetlać komunikat o dodaniu danego składnika do pizzy.

7.5. Bilety do kina. Cena biletu do kina jest uzależniona od wieku widza. 
Jeżeli widz ma poniżej 3 lat, bilet jest bezpłatny. Dla dzieci w wieku od 3
do 12 lat bilet kosztuje 10 zł. Dla osób wieku powyżej 12 lat cena biletu 
wynosi 15 zł. Utwórz pętlę proszącą użytkownika o podanie wieku, a następnie
na podstawie otrzymanych danych wyświetl komunikat zawierający prawidłową 
cenę biletu.

7.6. Trzy wyjścia. Przygotuj trzy różne wersje ćwiczenia 7.4 lub 7.5, z 
których każde będzie przynajmniej raz wykonywać poniższe zadania:
   Użycie testu warunkowego w pętli while do zatrzymania jej działania.
   Użycie zmiennej active do kontroli długości działania pętli while.
   Użycie polecenia break do opuszczenia pętli, gdy użytkownik wpisze
    'koniec'.

7.7. Nieskończoność. Utwórz pętlę działającą w nieskończoność i uruchom
ją. (W celu zakończenia tej pętli naciśnij klawisze Ctrl+C lub zamknij okno
terminala wyświetlającego dane wyjściowe programu).

7.8. Bar. Przygotuj listę o nazwie sandwich_orders i umieść na niej nazwy 
różnych kanapek. Następnie przygotuj pustą listę o nazwie 
finished_sandwiches. Przeprowadź iterację przez listę zamówionych kanapek i 
wyświetl informację o danym zamówieniu, na przykład: „Przygotowano kanapkę z
tuńczykiem”. Kiedy kanapka zostanie zrobiona, reprezentujący ją element 
powinien zostać przeniesiony na listę finished_sandwiches. Gdy lista 
sandwich_orders będzie już pusta, wyświetl komunikat zawierający listę 
wszystkich zrobionych kanapek.

7.9. Brak pastrami. Wykorzystaj listę sandwich_orders z ćwiczenia 7.8 i 
upewnij się, że na liście przynajmniej trzykrotnie pojawia się kanapka z 
pastrami. Gdzieś na początku programu umieść kod wyświetlający komunikat,
że w barze skończyło się pastrami, a następnie za pomocą pętli while usuń 
wszystkie wystąpienia 'pastrami' z listy sandwich_orders. Upewnij się, że 
żadna kanapka z pastrami nie zostanie umieszczona na liście 
finished_sandwiches.

7.10. Wymarzone wakacje. Przygotuj program pytający użytkowników o ich
wymarzone wakacje. Program powinien wyświetlać pytanie w stylu: „Jeżeli
mógłbyś odwiedzić jedno dowolne miejsce na świecie, gdzie byś pojechał?”.
Umieść w programie blok kodu odpowiedzialny za wyświetlenie wyników
przeprowadzonej ankiety.

Chapter 8:

8.1. Komunikat. Utwórz funkcję o nazwie display_messages() wyświetlającą
jedno zdanie informujące o tym, czego się uczysz w tym rozdziale. Wywołaj 
przygotowaną funkcję i upewnij się, że komunikat został prawidłowo 
wyświetlony.

8.2. Ulubiona książka. Utwórz funkcję o nazwie favorite_book(), która akcep-
tuje jeden parametr title. Ta funkcja powinna wyświetlać komunikat w stylu:
„Jedną z moich ulubionych książek jest Alicja w krainie czarów”. Wywołaj tę
funkcję i upewnij się, że podałeś tytuł książki jako argument.

8.3. T-shirt. Utwórz funkcję o nazwie make_shirt(), akceptującą wielkość
koszulki oraz tekst, który ma zostać na niej nadrukowany. Funkcja powinna
wyświetlić zdanie zawierające informacje dotyczące zamówionej koszulki: jej
rozmiar i tekst do wydrukowania na niej.
W trakcie pierwszego wywołania funkcji do przygotowania koszulki zastosuj
argumenty pozycyjne. Natomiast w trakcie drugiego wywołania użyj argumen-
tów w postaci słów kluczowych.

8.4. Duże koszulki. Zmodyfikuj funkcję make_shirt() tak, aby domyślnie były
przygotowywane duże koszulki z nadrukowanym tekstem „Uwielbiam Pythona”.
Utwórz koszulki w rozmiarze dużym i średnim (obie z domyślnym tekstem) oraz
koszulkę w dowolnym rozmiarze i z innym tekstem nadrukowanym na niej.

8.5. Miasta. Utwórz funkcję o nazwie describe_city(), akceptującą nazwę
miasta i kraju. Ta funkcja powinna wyświetlać proste zdanie, takie jak 
„Warszawa leży w Polsce”. Parametrowi przechowującemu nazwę państwa przypisz
wartość domyślną. Przygotowaną funkcję wywołaj dla trzech różnych
miast, z których przynajmniej jedno nie powinno być położone w domyślnie
zdefiniowanym kraju.

8.6. Nazwy miast. Utwórz funkcję o nazwie city_country() pobierającą nazwę
miasta i kraju, w którym ono leży. Wartością zwrotną funkcji powinien być
ciąg tekstowy sformatowany w poniższy sposób:
Santiago, Chile
Przygotowaną funkcję wywołaj z przynajmniej trzema parami miasto-państwo
i wyświetl wygenerowaną przez nie wartość.

8.7. Album. Utwórz funkcję o nazwie make_album() odpowiedzialną za 
zbudowanie słownika reprezentującego album muzyczny. Funkcja powinna pobrać
nazwę zespołu lub artysty oraz tytuł albumu. Wartością zwrotną funkcji 
powinien być słownik zawierający te dwa fragmenty informacji. Za pomocą 
przygotowanej funkcji utwórz trzy słowniki przedstawiające różne albumy. 
Wyświetl każdą wartość zwrotną, aby pokazać, że słowniki prawidłowo 
przechowują informacje o albumach.
Wykorzystując wartość specjalną None, do funkcji make_album() dodaj 
opcjonalny parametr pozwalający na przechowywanie liczby utworów 
znajdujących się na płycie. Jeżeli wywołanie funkcji będzie zawierało 
wartość dla liczby utworów, należy ją dodać do słownika informacji o 
albumie. Zdefiniuj co najmniej jedno nowe wywołanie funkcji obejmujące 
także liczbę utworów na płycie.

8.8. Albumy użytkowników. Pracę rozpocznij od programu utworzonego
w ćwiczeniu 8.7. Dodaj pętlę while pozwalającą użytkownikom na wprowa-
dzenie artysty i tytułu płyty. Po zebraniu tych informacji wywołaj funkcję 
make_album() wraz z podanymi przez użytkownika danymi wejściowymi oraz
wyświetl słownik utworzony przez program. Upewnij się, że zdefiniowałeś war-
tość pozwalającą opuścić pętlę while.
8.9. Komunikaty. Przygotuj listę zawierającą serię krótkich komunikatów,
a następnie przekaż ją do funkcji o nazwie show_messages(), która powinna
wyświetlić każdy komunikat umieszczony na tej liście.

8.10. Wysyłanie komunikatów. Pracę rozpocznij od kopii programu z ćwi-
czenia 8.9. Następnie utwórz funkcję o nazwie send_messages(), której zada-
niem będzie wyświetlenie wszystkich komunikatów, a następnie przeniesienie
ich na nową listę o nazwie sent_messages. Po wywołaniu funkcji należy wy-
świetlić obie listy i upewnić się o prawidłowym przeniesieniu komunikatów.

8.11. Zarchiwizowane komunikaty. Pracę rozpocznij od kodu utworzonego
w ćwiczeniu 8.10. Wywołaj funkcję send_messages() wraz z kopią listy komuni-
katów. Po wywołaniu funkcji wyświetl obie listy, aby pokazać istnienie 
pierwotnej listy z zachowanymi komunikatami.

8.12. Kanapki. Utwórz funkcję akceptującą listę składników, które klient 
chce umieścić w zamawianej kanapce. Funkcja powinna zawierać jeden parametr
przechowujący dowolną liczbę argumentów przekazanych w wywołaniu
funkcji oraz wyświetlać podsumowanie dotyczące zamówionej kanapki. 
Przygotowaną funkcję wywołaj trzykrotnie, za każdym razem z inną liczbą 
argumentów.

8.13. Profil użytkownika. Pracę rozpocznij od kopii programu user_profile.py
utworzonego nieco wcześniej w tym rozdziale. Przygotuj własny profil przez
wywołanie funkcji build_profile(), podaj imię, nazwisko oraz trzy inne pary
klucz-wartość, które Cię opisują.

8.14. Samochody. Utwórz funkcję przechowującą w słowniku informacje
o samochodzie. Ta funkcja zawsze powinna otrzymywać nazwy marki i modelu
pojazdu, po którym można podać dowolną liczbę argumentów w postaci
słów kluczowych. Wywołaj funkcję zawierającą wymagane informacje oraz
dwie dodatkowe pary nazwa-wartość, na przykład opisujące kolor i 
wyposażenie dodatkowe. Przygotowana funkcja powinna być wywoływana w sposób
podobny do przedstawionego poniżej:

car = make_car('subaru', 'outback', color='blue', tow_package=True)

Wyświetl zawartość słownika zwróconego przez tę funkcję i upewnij się, że
wszystkie podane informacje zostały w nim prawidłowo zapisane.

8.15. Wydruk modeli. Funkcje z programu print_models.py umieść w 
oddzielnym pliku o nazwie printing_functions.py. Na początku pliku 
print_models.py umieść polecenie import i zmodyfikuj plik w taki sposób, aby
używać zaimportowanych funkcji.

8.16. Polecenia importu. Wykorzystaj utworzony przez siebie program z jedną
funkcją i przenieś ją do oddzielnego pliku. Zaimportuj tę funkcję w pliku 
programu głównego, a następnie wywołaj funkcję na wszystkie wymienione poni-
żej sposoby:

import nazwa_modułu
from nazwa_modułu import nazwa_funkcji
from nazwa_modułu import nazwa_funkcji as fn
import nazwa_modułu as mn
from nazwa_modułu import *

8.17. Nadanie stylu funkcjom. Wybierz trzy dowolne programy utworzone
w tym rozdziale i upewnij się, że są w nich stosowane przedstawione w tym
podrozdziale konwencje dotyczące nadawania stylu funkcjom.

Chapter 9:

9.1. Restauracja. Przygotuj klasę o nazwie Restaurant. Metoda __init__()
w klasie Restaurant powinna przechowywać dwa atrybuty: restaurant_name
i cuisine_type. Utwórz metodę o nazwie describe_restaurant() wyświetlającą 
te dwa fragmenty informacji oraz metodę o nazwie open_restaurant()
wyświetlającą informacje o godzinach pracy restauracji.
Na podstawie przygotowanej klasy utwórz egzemplarz restaurant. Wyświetl
oddzielnie oba atrybuty, a następnie wywołaj obie metody.

9.2. Trzy restauracje. Pracę rozpocznij od klasy opracowanej w ćwiczeniu 
9.1. Utwórz trzy różne egzemplarze na podstawie tej klasy, a następnie 
wywołaj metodę describe_restaurant() dla każdego egzemplarza.

9.3. Użytkownicy. Przygotuj klasę o nazwie User. Zdefiniuj w niej dwa 
atrybuty (first_name i last_name), a następnie utwórz kilka innych 
atrybutów, które
zwykle są przechowywane w profilu użytkownika. Zdefiniuj metodę o nazwie
describe_user(), wyświetlającą podsumowanie informacji zebranych o 
użytkowniku. Utwórz jeszcze drugą metodę o nazwie greet_user(), która będzie
wyświetlała użytkownikowi spersonalizowane powitanie.
Utwórz kilka egzemplarzy reprezentujących różnych użytkowników, a 
następnie dla każdego z nich wywołaj obie metody.

9.4. Liczba obsłużonych. Pracę rozpocznij od programu utworzonego w 
ćwiczeniu 9.1. Dodaj atrybut o nazwie number_served o wartości domyślnej 0.
Następnie na podstawie klasy utwórz egzemplarz o nazwie restaurant. Wyświetl
liczbę klientów obsłużonych przez restaurację, zmień tę wartość i później
wyświetl nową.
Dodaj metodę o nazwie set_number_served(), pozwalającą na zdefiniowanie
liczby obsłużonych klientów. Wywołaj tę metodę wraz z różnymi wartościami
i je wyświetl.
Dodaj metodę o nazwie increment_number_served(), pozwalającą na 
inkrementację wartości wskazującej na liczbę obsłużonych klientów. Wywołaj 
tę
metodę dowolną ilość razy, symulując w ten sposób liczbę klientów obsłużo-
nych na przykład w ciągu dnia roboczego.

9.5. Próby logowania. Pracę rozpocznij od programu utworzonego w ćwi-
czeniu 9.3. Do klasy User dodaj metodę o nazwie increment_login_attempts(),
pozwalający na inkrementację wartości login_attempts o 1. Utwórz drugą
metodę o nazwie reset_login_attempts(), która będzie zerowała wartość
login_attempts.
Utwórz egzemplarz klasy User i kilkukrotnie wywołaj metodę increment_login_
attempts(). Wyświetl wartość login_attempts, aby mieć pewność o jej pra-
widłowej inkrementacji. Następnie wywołaj metodę reset_login_attempts().
Ponownie wyświetl wartość login_attempts i sprawdź, czy na pewno wynosi 0.

9.6. Budka z lodami. Budka z lodami to szczególny rodzaj restauracji. 
Zdefiniuj klasę o nazwie IceCreamStand dziedziczącą po klasie Restaurant 
utworzonej w ćwiczeniu 9.1 lub 9.4. Dowolna wersja wymienionej klasy będzie 
się sprawdzać — po prostu wybierz jedną z nich. Dodaj atrybut o nazwie
flavors, przechowujący listę różnych smaków lodów. Zdefiniuj metodę 
wyświetlającą dostępne smaki lodów. Utwórz egzemplarz klasy IceCreamStand i
wywołaj nową metodę.

9.7. Admin. Administrator to specjalny rodzaj użytkownika. Zdefiniuj klasę
o nazwie Admin dziedziczącą po klasie User utworzonej w ćwiczeniu 9.3 lub 
9.5.
Dodaj atrybut privileges przechowujący listę ciągów tekstowych takich jak
„może dodać post”, „może usunąć post” czy „może zbanować użytkownika”.
Zdefiniuj metodę o nazwie show_privileges(), wyświetlającą listę uprawnień
administratora. Utwórz egzemplarz klasy Admin i wywołaj nową metodę.

9.8. Uprawnienia. Zdefiniuj oddzielną klasę Privileges. Ta klasa powinna
mieć jeden atrybut (privileges), przechowujący listę ciągów tekstowych, tak 
jak
przedstawiłem to w poprzednim ćwiczeniu. Metodę show_privileges() przenieś 
do nowej klasy. Utwórz egzemplarz klasy Privileges jako atrybut w klasie
Admin. Następnie utwórz nowy egzemplarz klasy Admin i użyj metody 
show_privileges() do wyświetlenia uprawnień.

9.9. Uaktualnienie akumulatora. Pracę rozpocznij od ostatniej wersji 
programu electric_car.py utworzonej w tym podrozdziale. Do klasy Battery 
dodaj
nową metodę o nazwie upgrade_battery(). Ta metoda powinna sprawdzić
pojemność akumulatora i ustawić ją na 100, jeśli aktualnie jest inna. Utwórz
egzemplarz samochodu o napędzie elektrycznym wraz z akumulatorem
o domyślnej pojemności, wywołaj metodę get_range(), a następnie metodę
upgrade_battery() i ponownie get_range(). Powinieneś zauważyć zwiększenie 
zasięgu samochodu.

9.10. Zaimportowana klasa Restaurant. Przenieś do modułu ostatnią wersję
klasy Restaurant i utwórz oddzielny plik importujący tę klasę. Utwórz 
egzemplarz klasy Restaurant, a następnie wywołaj metodę tej klasy, aby 
sprawdzić, czy polecenie import działa prawidłowo.

9.11. Zaimportowana klasa Admin. Pracę rozpocznij od ćwiczenia 9.8. W 
jednym module umieść klasy User, Privileges i Admin. Przygotuj oddzielny 
plik,
utwórz w nim egzemplarz klasy Admin i wywołaj metodę show_privileges(),
aby sprawdzić, czy wszystko działa prawidłowo.

9.12. Wiele modułów. Klasę User umieść w jednym module, natomiast 
Privileges i Admin w oddzielnym. Następnie w innym pliku utwórz egzemplarz
klasy Admin i wywołaj metodę show_privileges(), aby sprawdzić, czy wszystko
działa prawidłowo.

9.13. Kości do gry. Przygotuj klasę Die z jednym atrybutem o nazwie sides,
którego wartością domyślną będzie 6. Utwórz metodę o nazwie roll_die(),
wyświetlającą losowo wygenerowaną liczbę z zakresu od 1 do wartości określo-
nej przez liczbę ścianek na kości do gry. Utwórz kość zawierającą sześć 
ścianek i zasymuluj rzucenie nią 10 razy.
Później utwórz kości zawierające 10 i 20 ścianek. Każdą nową kością rzuć 10
razy
.
9.14. Loteria. Utwórz listę lub krotkę zawierającą serię dziesięciu liczb i 
pięciu liter. Losowo wybierz cztery liczby lub litery z listy, a następnie 
wyświetl
komunikat informujący, że kupon zawierający liczby lub litery dopasowane
do wylosowanych wygrywa nagrodę.

9.15. Analiza loterii. Wykorzystaj pętlę do ustalenia, jak trudno jest 
wygrać
w loterii, którą modelowałeś w poprzednim ćwiczeniu. Utwórz listę lub
krotkę o nazwie my_ticket. Następnie zdefiniuj pętlę losującą liczby dopóty,
dopóki nie zostaną dopasowane do Twojego kuponu. Wyświetl komunikat
informujący, ile iteracji pętli trzeba było wykonać, zanim padły liczby 
znajdujące się na Twoim kuponie.

9.16. Moduł Pythona tygodnia. Jednym z doskonałych zasobów pomagają-
cych w poznaniu biblioteki standardowej Pythona jest witryna Python Module
of the Week. Przejdź na stronę https://pymotw.com/3/ i przejrzyj spis 
treści.
Wybierz moduł, który wygląda interesująco, i przeczytaj informacje na jego
temat. Przejrzyj również dokumentację dotyczącą modułu random.

Chapter 10:

10.1. Poznajemy Pythona. W edytorze tekstu utwórz pusty plik i wpisz w nim
kilka zdań podsumowujących to, czego się dotąd nauczyłeś o języku Python.
Każdy wiersz rozpocznij od wyrażenia „W Pythonie można...”. Plik zapisz
pod nazwą learning_python.txt w tym samym katalogu, w którym umiesz-
czasz ćwiczenia z tego rozdziału. Przygotuj program odczytujący powyższy
plik i trzykrotnie wyświetlający jego zawartość. Treść pliku powinna być 
wyświetlona raz przez odczytanie całego pliku, raz za pomocą iteracji przez 
obiekt pliku oraz raz przez umieszczenie wierszy na liście, a następnie 
przetworzenie listy poza blokiem with.

10.2. Poznajemy C. Metodę replace() można wykorzystać do zastąpienia
dowolnego słowa w ciągu tekstowym zupełnie innym słowem. Oto krótki przykład
pokazujący, jak w zdaniu słowo pies zastąpić słowem kot:

>>> message = "Moje ulubione zwierzę to pies."
>>> message.replace('pies', 'kot')
'Moje ulubione zwierzę to kot.'

Odczytaj każdy wiersz tekstu w utworzonym wcześniej pliku 
learning_python.txt,
a następnie wszystkie wystąpienia słowa Python zastąp nazwą innego języka
programowania, na przykład C. Każdy zmodyfikowany wiersz wyświetl na
ekranie.

10.3. Gość. Utwórz program, który poprosi użytkownika o podanie imienia.
Gdy użytkownik je wprowadzi, zapisz to imię w pliku o nazwie guest.txt.

10.4. Księga gości. Utwórz pętlę while, w której każdy użytkownik będzie
musiał podać swoje imię. Gdy użytkownik je wprowadzi, na ekranie wyświetl
komunikat powitania, a do pliku o nazwie guest_book.txt dodaj wiersz 
rejestrujący odwiedzenie Twojej strony przez tego użytkownika. Upewnij się, 
że każdy wpis jest umieszczany w nowym wierszu w pliku.

10.5. Ankieta dotycząca programowania. Utwórz pętlę while, w której
użytkownicy będą musieli udzielić odpowiedzi na pytanie: „Dlaczego lubisz
programowanie?”. Każdą otrzymaną odpowiedź dodaj do pliku przechowującego 
wszystkie udzielone odpowiedzi.

10.6. Dodawanie. Jeden z najczęściej pojawiających się problemów podczas
pobierania danych liczbowych polega na tym, że użytkownicy podają tekst
zamiast liczb. Kiedy tego rodzaju dane wejściowe spróbujesz skonwertować
na typ int, otrzymasz błąd ValueError. Utwórz program, który prosi 
użytkownika o podanie dwóch liczb. Dodaj je i wyświetl wynik. Przechwyć błąd
ValueError, jeżeli którakolwiek wartość przekazana w danych wejściowych nie
jest liczbą, i wyświetl odpowiedni komunikat błędu. Przetestuj program, 
najpierw podając dwie liczby, a później pewien tekst zamiast liczby.

10.7. Kalkulator dodawania. Kod przygotowany w ćwiczeniu 10.6 opakuj
pętlą while, aby użytkownik mógł kontynuować wprowadzanie liczb nawet
po popełnieniu błędu i podaniu tekstu zamiast liczby.

10.8. Koty i psy. Utwórz dwa pliki o nazwach cats.txt i dogs.txt. W 
pierwszym
pliku umieść przynajmniej trzy imiona kotów, natomiast w drugim przynajmniej
trzy imiona psów. Przygotuj program próbujący odczytać zawartość tych
plików i wyświetlić ją na ekranie. Zastosuj w kodzie konstrukcję try-except,
aby przechwycić wszelkie błędy typu FileNotFoundError i wyświetlić użytkow-
nikowi odpowiedni komunikat błędy, gdy żądany plik nie istnieje. Jeden z 
utworzonych wcześniej plików przenieś do innego katalogu w systemie i 
upewnij się, że opracowany blok except w programie działa prawidłowo.

10.11. Ulubiona liczba. Utwórz program, który prosi użytkownika o podanie
ulubionej liczby. Za pomocą funkcji json.dump() zapisz tę liczbę w pliku. 
Następnie utwórz oddzielny program odczytujący ulubioną liczbę użytkownika i
wyświetlający komunikat w stylu: „Znam Twoją ulubioną liczbę, to _____”.

10.12. Zapamiętana ulubiona liczba. Oba programy utworzone w poprzednim 
ćwiczeniu połącz w jednym pliku. Jeżeli ulubiona liczba została zapisana
w pliku, wyświetl ją użytkownikowi. W przeciwnym razie poproś użytkownika
o podanie ulubionej liczby i zapisz ją w pliku. Uruchom ten program 
dwukrotnie i upewnij się, że działa prawidłowo.

10.13. Weryfikacja użytkownika. W ostatniej wersji programu 
remember_me.py przyjęto założenie, że użytkownik już wcześniej podał swoje 
imię, lub też program został uruchomiony po raz pierwszy. Powinniśmy 
zmodyfikować ten program na wypadek, gdyby bieżący użytkownik nie był tą 
osobą, która ostatnio korzystała z tego programu.
W funkcji greet_user(), zanim za pomocą odpowiedniego komunikatu powi-
tasz istniejącego już użytkownika, zapytaj go, czy podane imię jest 
poprawne.
Jeżeli nie jest, należy wywołać funkcję get_new_username() w celu użycia 
prawidłowego imienia.

11.1. Miasto, państwo. Przygotuj funkcję akceptującą dwa parametry: nazwy
miasta i państwa. Wartością zwrotną tej funkcji powinien być pojedynczy
ciąg tekstowy w postaci Miasto, Państwo, na przykład Santiago, Chile. Gotową
funkcję umieść w module o nazwie city_functions.py.
Utwórz plik o nazwie test_cities.py przeznaczony do przetestowania 
przygotowanej wcześniej funkcji (pamiętaj o konieczności zaimportowania 
modułu unittest oraz funkcji, która ma zostać sprawdzona). Następnie w pliku
test_cities.py zdefiniuj funkcję o nazwie test_city_country() odpowiedzialną
za sprawdzenie, czy wywołanie utworzonej w poprzednim ćwiczeniu funkcji,
na przykład z wartościami 'santiago' i 'chile', spowoduje wygenerowanie
oczekiwanego ciągu tekstowego. Uruchom plik test_cities.py i upewnij się, że
test test_city_country() zostaje zaliczony.

11.2. Populacja. Zmodyfikuj przygotowaną wcześniej funkcję, aby wymagała
podania trzeciego argumentu — populacji (population). Teraz wartością
zwrotną funkcji powinien być ciąg tekstowy w postaci Miasto, Państwo - 
populacja xxx, na przykład Santiago, Chile - populacja 5000000. Ponownie 
uruchom test_cities.py. Upewnij się, że tym razem test zdefiniowany w 
metodzie test_city_country() będzie niezaliczony.
Zmodyfikuj funkcję, aby parametr population był opcjonalny. Ponownie 
uruchom test_cities.py i upewnij się, że również teraz test zdefiniowany w 
metodzie test_city_country() zostanie zaliczony.
Utwórz drugi test o nazwie test_city_country_population(), sprawdzający, czy
można wywołać funkcję z wartościami 'santiago', 'chile' i 
'population=5000000'. Raz jeszcze uruchom test_cities.py i upewnij się, że 
nowy test został zaliczony.

11.3. Pracownik. Przygotuj klasę o nazwie Employee. Metoda __init__()
powinna pobierać imię, nazwisko i roczne wynagrodzenie, a następnie 
zapisywać te informacje w postaci atrybutów. Utwórz metodę o nazwie 
give_raise(), która spowoduje zwiększenie wynagrodzenia domyślnie o 5000 zł,
choć zaakceptuje także inną kwotę.
Przygotuj zestaw testów dla klasy Employee. Utwórz dwie metody testowe
test_give_default_raise() i test_give_custom_raise(). Wykorzystaj metodę
setUp(), aby uniknąć konieczności tworzenia nowego egzemplarza klasy
Employee w każdej metodzie testowej. Wykonaj zestaw testów i upewnij się,
że oba testy zostaną zaliczone.


Część II - Aplikacje internetowe:

Chapter 18:

18.1. Nowe projekty. Aby jeszcze lepiej poznać możliwości oferowane przez
framework Django, utwórz kilka pustych projektów i zobacz, z czego się 
składają. Utwórz nowy katalog o prostej nazwie, takiej jak snap_gram lub 
insta_chat
(na zewnątrz katalogu learning_log), przejdź do nowego katalogu w powłoce
i utwórz środowisko wirtualne. Zainstaluj Django i wydaj polecenie 
django-admin.py startproject snap_gram . (upewnij się, że umieściłeś kropkęi
na końcu polecenia).
Zajrzyj do plików i katalogów utworzonych przez powyższe polecenie i 
porównaj je z zawartością projektu Learning Log. Procedurę powtórz 
kilkukrotnie, aż będziesz wiedzieć, co Django tworzy w nowym projekcie. 
Następnie usuń katalogi niepotrzebnych Ci projektów.

18.2. Krótkie wpisy. Metoda __str__() w modelu Entry aktualnie powoduje
dołączenie wielokropka do każdego egzemplarza klasy Entry, gdy Django
wyświetla go w witrynie administracyjnej bądź w powłoce. Do wymienionej
metody dodaj polecenie if, które spowoduje dodanie wielokropka tylko dla
wpisów dłuższych niż 50 znaków. Za pomocą witryny administracyjnej dodaj
wpis krótszy niż 50 znaków i sprawdź, czy w trakcie jego wyświetlania jest
dołączany wielokropek.

18.3. API Django. Podczas tworzenia kodu pozwalającego uzyskać dostęp do
danych w projekcie przygotowujesz tak zwane zapytanie. Przejrzyj dostępną
na stronie https://docs.djangoproject.com/en/2.2/topics/db/queries/ 
dokumentację dotyczącą tworzenia zapytań pobierających dane. 
Większość informacji na podanej stronie będzie dla Ciebie nowością, ale 
staną się użyteczne, gdy zaczniesz pracować nad własnymi projektami.

18.4. Pizzeria. Utwórz nowy projekt o nazwie pizzeria wraz z aplikacją o 
nazwie pizzas. Zdefiniuj model Pizza wraz z atrybutem name, który będzie 
przechowywał wartości takie jak hawajska lub mięsna. Zdefiniuj drugi model 
o nazwie Topping wraz z atrybutami pizza i name. Atrybut pizza powinien 
być kluczem zewnętrznym dla modelu Pizza, natomiast atrybut name powinien 
przechowywać wartości takie jak ananas, bekon i sos.
Zarejestruj oba modele w witrynie administracyjnej. W tej witrynie wprowadź
pewne nazwy pizzy i dodatków. Za pomocą powłoki przejrzyj wprowadzone
dane.

18.5. Jadłospis. Rozważ aplikację ułatwiającą użytkownikom przygotowanie
jadłospisu na cały tydzień. Utwórz nowy katalog o nazwie meal_planner i 
rozpocznij w nim pracę nad nowym projektem Django. Następnie utwórz nową
aplikację o nazwie meal_plans. Przygotuj prostą stronę główną dla tego 
projektu.

18.6. Strona główna pizzerii. Dodaj stronę główną do projektu pizzerii, nad
którym pracę rozpocząłeś w ćwiczeniu 18.4.

18.7. Dokumentacja szablonów. Przejrzyj dokumentację szablonów Django,
którą znajdziesz na stronie 
https://docs.djangoproject.com/en/2.2/ref/templates/. Zawsze możesz do niej
powrócić, gdy będziesz pracować nad własnymi projektami.

18.8. Strony pizzerii. Do projektu pizzerii utworzonego w ćwiczeniu 18.6
dodaj stronę wyświetlającą nazwy dostępnych rodzajów pizzy. Następnie
połącz nazwę każdej pizzy ze stronę wyświetlającą dostępne dodatki do 
pizzy. Upewnij się, że użyłeś dziedziczenia szablonów, aby efektywnie 
tworzyć strony.

Chapter 19:

19.1. Blog. Rozpocznij pracę nad nowym projektem Django o nazwie Blog.
W tym projekcie utwórz aplikację o nazwie blogs, zdefiniuj w niej model
BlogPost. Model powinien mieć kolumny takie jak title, text i date_added.
Utwórz superużytkownika dla projektu, a następnie wykorzystaj witrynę 
administracyjną do przygotowania kilku krótkich postów. Strona główna 
powinna wyświetlać wszystkie posty w kolejności chronologicznej.
Przygotuj jeden formularz pozwalający na tworzenie nowych postów oraz
drugi przeznaczony do edycji już istniejących. Wypełnij formularze i 
upewnij się, że działają prawidłowo.

19.2. Konta bloga. Do projektu bloga zapoczątkowanego w ćwiczeniu 19.1
dodaj systemu rejestracji i uwierzytelniania użytkowników. Upewnij się, że
zalogowany użytkownik ma wyświetloną na ekranie swoją nazwę użytkownika,
natomiast niezarejestrowany otrzymuje dostęp do strony pozwalającej mu na
dokonanie rejestracji.

19.3. Refaktoryzacja. W pliku views.py mamy dwa miejsca, w których 
sprawdzamy, czy użytkownik będący właścicielem tematu to aktualnie zalogowa
ny użytkownik. Kod odpowiedzialny za tego rodzaju sprawdzenie umieść w 
funkcji o nazwie check_topic_owner() i wywołuj ją, gdy zajdzie potrzeba.

19.4. Ochrona strony new_entry. Użytkownik może dodać nowy wpis do
tematu należącego do innego użytkownika. W tym celu wystarczy podać adres
URL wraz z identyfikatorem tematu, którego właścicielem jest inny 
użytkownik. Zastosuj ochronę przed tego rodzaju atakami i sprawdź przed 
zapisaniem nowego wpisu, czy bieżący użytkownik jest właścicielem tematu, 
do którego ma zostać dodany ten wpis.

19.5. Ochrona bloga. W budowanym projekcie bloga upewnij się, że każdy
post będzie powiązany z określonym użytkownikiem. Zagwarantuj, że 
wszystkie posty są dostępne publicznie, ale tylko zarejestrowani 
użytkownicy mogą dodawać nowe posty i edytować te istniejące. Zanim 
zostanie przetworzony formularz, w widoku pozwalającym użytkownikowi na 
edycję postu sprawdź, czy użytkownik edytuje własny post.

Chapter 20:

20.1. Inne formularze. Style Bootstrapa zastosowaliśmy na stronach login
i add_topic. Wprowadź podobne zmiany w pozostałych stronach opartych na
formularzach: new_entry, edit_entry i register.

20.2. Nadanie stylu blogowi. Wykorzystaj bibliotekę Bootstrap do nadania 
stylów projektowi bloga, który utworzyłeś w ćwiczeniach do poprzedniego 
rozdziału.

20.3. Wdrożenie bloga. Przeprowadź wdrożenie w Heroku projektu bloga,
nad którym pracujesz. Aby zapewnić wdrożonej aplikacji względne 
bezpieczeństwo, upewnij się, że przypisałeś opcji DEBUG wartość False, aby 
w przypadku
problemów użytkownicy nie widzieli wyświetlonej pełnej strony błędu Django.

20.4. Więcej błędów 404. Funkcja get_object_or_404() powinna być używana
również w widokach generowanych przez funkcje new_entry() i edit_entry().
Wprowadź odpowiednie zmiany, a następnie przetestuj je, podając adres URL
taki jak http://localhost:8000/new_entry/999/ i sprawdzając, czy na pewno
otrzymujesz komunikat błędu o kodzie 404.

20.5. Rozbudowa aplikacji Learning Log. Dodaj jedną funkcję do aplikacji
Learning Log, a następnie przekaż zmiany do serwera produkcyjnego. Spróbuj
wprowadzić niewielką zmianę, na przykład nieco obszerniejszy opis 
przeznaczenia projektu wyświetlany na stronie głównej. Następnie postaraj 
się dodać trochę bardziej zaawansowaną funkcję, na przykład możliwość 
publicznego udostępnienia tematu przez jego właściciela. Taka zmiana będzie
wymagała użycia atrybutu o nazwie public jako części modelu Topic 
(wartością domyślną wymienionego atrybutu powinno być False) oraz elementu 
formularza na stronie new_topic pozwalającego użytkownikowi na oznaczenie 
tematu jako prywatnego lub publicznego. 
Następnie trzeba będzie przeprowadzić migrację
projektu i zmodyfikować kod w pliku views.py, aby tematy publiczne mogły
być wyświetlane również przez nieuwierzytelnionych użytkowników. Pamiętaj
o migracji bazy danych w serwerze produkcyjnym po przekazaniu 
uaktualnionego projektu do Heroku.
